---
title: 大乘止觀 (下)
author: Euynahs
date: 2025-12-16
category: Jekyll
layout: post
---

"[ ]" 中内容是在原文基础上添加的科判。  
点击原文后展开的内容，源于澫益大师的《大乘止觀法門釋要》、谛闲法师的《大乘止观述记》。

###### &nbsp;&nbsp;&nbsp;&nbsp;[己三. 破證他]
###### &nbsp;&nbsp;&nbsp;&nbsp;&nbsp;&nbsp;&nbsp;&nbsp;[庚一. 明他不易證]

<details><summary markdown='span'>
<b>若言不须用他证心 但证于他。以证他故 习气自灭者。是亦不然。  
他既有习气为根本故 念念常起。若不先除彼习气种子者 妄念何由可证也。</b>
</summary>
非無塵智不能除於習氣種子。習種不除。他何可證。如不息風。波何由寂。
</details>


###### &nbsp;&nbsp;&nbsp;&nbsp;&nbsp;&nbsp;&nbsp;&nbsp;[庚二. 明心不證他]

<details><summary markdown='span'>
<b>又复净心 无有道理能证于他。  
若能证他者。一切众心皆有净心 应悉自然除于妄念也。</b>
</summary>
前云何故乃可證他。喻如水能起波。  
今云無能證他。喻如水不能自滅其波也。
</details>


###### &nbsp;&nbsp;&nbsp;&nbsp;&nbsp;&nbsp;&nbsp;&nbsp;[庚三. 明他不相止]

<details><summary markdown='span'>
<b>若言妄念前后自相抑止 久久即息 故名为证他者。为前止后？为后止前？  
若言前念止后念者。前在之时 后识未生。后若起时 前念已谢。不相逐及 云何能止。  
若言后念止前念者。亦复如是。不相逐及 云何能止。</b>
</summary>
前之二文是破以自證他。此後二文乃破以他證他也。以前後妄念皆名他故。  
然前後既不相及。云何能相抑止。設非以意識依止本識而修止觀。決無證入之方便矣。
</details>

###### &nbsp;&nbsp;&nbsp;&nbsp;&nbsp;&nbsp;&nbsp;&nbsp;[庚四. 明嫌非方便]

<details><summary markdown='span'>
<b>若前念起时 即自嫌起。嫌起之心 熏于本识 令不起后念者。心不自见 云何自嫌。  
  
若后念嫌前故 能嫌之心熏于本识 令不更起后念者。  
能嫌之心嫌前心时 为知前心是空故嫌？为不知是空故嫌？  
  
若知是空 即是无尘智也。汝云何言 不须此智。又若知是空 则应不嫌。  
  
若不知前念空者 此心即是无明。何以故。以其前念实空 而不能知故。  
又复不知前念空故 执有实念而生嫌心。即是妄想。何以故。以其于空 妄起实有想故。此能嫌之心 既是无明妄想故 即是动法。复言熏心。此乃亦增不觉。重更益动。生起之识 于是云兴。而言能令后念不起者 盖是梦中之梦 未醒觉也。故作斯说。仿佛不睡者 必应不言如此。</b>
</summary>
起時非嫌時。嫌時非起時。故云心不自見。云何自嫌。  
若後念嫌前 令不更起後念。是則可爾。  
然知空則應不嫌。嫌則轉增不覺動法。云何捨無塵智而反墮無明窠臼耶。  
先約證破竟。
</details>


###### [戊二. 約修破]
###### &nbsp;&nbsp;&nbsp;&nbsp;[己一. 正破]

<details><summary markdown='span'>
<b>又复若言不作心念诸法 故念不起者。为净心不作心念？为是意识不作心念？  
  
若是净心不作心念者 本来何因作心念法。今忽何因不念法也。  
  
若是意识不念法者 意识即是其念。  
  
若言意识不作心念法者  
&nbsp;&nbsp;&nbsp;&nbsp;为对见法尘而不念？  
&nbsp;&nbsp;&nbsp;&nbsp;为不对见法尘而不念？  
&nbsp;&nbsp;&nbsp;&nbsp;为对而不见而不念？  
&nbsp;&nbsp;&nbsp;&nbsp;为全不对尘名为不念？  
  
若不对尘 云何说为意识？何以故。以识者必识所识故。  
  
若对而不见 即是顽瞽之法。  
  
若见而不念 为何所因而得不念？  
&nbsp;&nbsp;&nbsp;&nbsp;为知空故 所以不念？  
&nbsp;&nbsp;&nbsp;&nbsp;谓为有故 所以不念？  
  
若知是空 是无尘之智。对而不见 见而不念 二俱无妨。何故汝言不须此智。  
  
若谓为有 即不能不念。  
又复谓有之时 即已是念。  
又复谓为有故 即是无明妄想。而复不念。譬如怯人闭目入暗道理。  
&nbsp;&nbsp;&nbsp;&nbsp;开眼而入 唯有外闇。倒生怕怖。  
&nbsp;&nbsp;&nbsp;&nbsp;闭目而入 内外俱黑。反谓安隐。  
此亦如是。  
&nbsp;&nbsp;&nbsp;&nbsp;念前法时 唯有迷境无明。而生嫌心。  
&nbsp;&nbsp;&nbsp;&nbsp;不念之时 心境俱闇。反谓为善。  
又复若不作意念法 心则驰散。  
若作意不念诸法 作意即是乱动。非寂静法。云何得名证心也。</b>
</summary>
先雙徵。次雙破。初破淨心不作心念。可知。  
次破意識又二。初總破。謂意識即是念。云何名為不作心念。  
二別破。謂縱令意識不作心念法者。於四句中屬何句耶。  
若不對塵不名意識。先破第四句也。  
若對而不見是頑瞽法。次破第三句也。  
此下總破前二句。知空則二俱無妨。謂有則二俱有過。並如文可知。
</details>

