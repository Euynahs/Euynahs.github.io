---
title: 入中論
author: Euynahs
date: 2025-03-03
category: Jekyll
layout: post
---

**頌：月稱論師 著，法尊法師 譯**

釋：月稱論師 著，法尊法師 譯

<span style="color:DarkCyan;">日光疏科判（智圆法师著疏）</span>

<span style="color:SandyBrown;">入中论讲记（法尊法师译讲）</span>

<span style="color:Purple;">入中论日光疏（智圆法师著疏）</span>


**敬禮聖曼殊室利童子**

## 歸敬頌


<details>
  <summary markdown='span'>
   <span style="color:blue;font-size:120%;">
    <b>聲聞中佛能王生，諸佛復從菩薩生，大悲心與無二慧、菩提心是佛子因。</b>
   </span>
  </summary>
為令悟入中觀論故造入中論。

茲於諸佛菩薩先應贊嘆者，即是諸佛第一勝因，救脫系縛生死牢獄無量無依眾生為相之薄伽梵大悲故說。

<span style="font-size:110%;">**聲聞中佛能王生，諸佛復從菩薩生，大悲心與無二慧、菩提心是佛子因。**</span>

由得圓滿無上法王，較聲聞獨覺菩薩尤為圓滿自在，即聲聞等亦承其命，故諸佛世尊名曰能王。要從諸佛乃生聲聞等，以諸佛出世無倒宣說緣起，彼由聞思修習，乃能隨其信樂滿足聲聞等果故。

設有一類唯聞佛說緣起善達勝義，而不現生證般涅槃，然<span style="color:maroon">彼行者於他生亦必能獲得所求果報</span>，如定業果。聖天云：「現已知真實，現未得涅槃，他生決定得，猶如已造業」。中論亦云：「若佛不出世，聲聞已滅盡，諸辟支佛智，無依而自生。」 能得正教授之果，故名聲聞。如云：「所作已辦，不受後有」等。或從諸佛聽聞無上正覺妙果之道，為求者宣說，故名**聲聞**。法華經云：「我等今者成聲聞，聞佛演說勝菩提，復為他說菩提聲，是故我等同聲聞。」雖諸菩薩亦有彼義。然唯宣說自不修行，乃是聲聞，故異菩薩。

**佛陀**是<span style="color:maroon">覺悟真實</span>之義，其名於聲聞、獨覺、無上正覺三處俱轉，故佛聲亦詮獨覺。**獨覺**之福慧展轉增長勝出聲聞，然無福智資糧、大悲、一切相智等，劣於正覺，故名為中。此亦不依他教自然智生，唯為自利而自覺悟，故名獨覺。聲聞獨覺，要由如來說法乃得出生，故曰**能王生**。但諸能王復從何生?論曰：「**諸佛復從菩薩生**」。設作是念：豈非菩薩亦從如來說法而生，名**佛子**乎！云何諸佛世尊從菩薩生耶?此有二緣，菩薩亦得為諸佛世尊之因，謂時位差別及勸令發心。約**時位**說，以如來是菩薩之果故；約**勸發心**說，如曼殊室利菩薩，勸釋迦牟尼世尊及余諸佛，最初發菩提心。最究竟果，待其主因，故說諸佛從菩薩生。

由**圓滿因**最尊重故，既說因應供養，則果應供養自可知故。諸佛世尊如大藥樹給無量果，<span style="color:maroon">則於彼嫩芽等尤應勵力愛護</span>。為令會中三乘有情趣大乘故，贊嘆菩薩。如寶積經云：「迦葉!如<span style="color:maroon">初月為人禮敬過於滿月</span>。如是若有信我語者，應禮敬菩薩過於如來。何以故?從諸菩薩生如來故」。此以聖教正理成立諸佛從菩薩生。

又諸菩薩以何為因?論曰：「大悲心與無二慧，菩提心是佛子因」。**悲**謂哀愍，行相體性如下說。**無二慧**謂<span style="color:maroon">離有無等二邊之慧</span>。**菩提心**如法遍行經云：「<span style="color:maroon">菩薩應由菩提心了達一切法</span>，一切法與法界相等，新生無住一切法。<span style="color:maroon">由所知能知空故，皆遍了知，如自所了達法，願諸有情皆能通達。</span>菩薩所發此心，名菩薩菩提心，<span style="color:maroon">利益安樂一切有情心。無上心，慈故和愛心，悲故不退心，喜故無悔心，舍故無垢心，空故不變心，無相故無障心，無願故無住心</span>」。菩薩正因，即此悲心、無二慧、菩提心之三法。如<span style="color:maroon">寶鬘論云：「本謂菩提心，堅固如山王，大悲遍十方，不依二邊慧」</span>。
</details>

<details>
  <summary markdown='span'>
   <span style="color:blue;font-size:120%;">
    <b>悲性於佛廣大果，初猶種子長如水，常時受用若成熟，故我先贊大悲心。</b>
   </span>
  </summary>
由<span style="color:maroon">**大悲心**又是菩提心與無二慧之根本，為顯大悲為主因</span>故。頌曰：

<span style="font-size:110%;">**悲性於佛廣大果，初猶種子長如水，常時受用若成熟，故我先贊大悲心。**</span>

如外谷豐收，初中後三，以種子水潤成熟為要。如是廣大佛果初中後三，唯大悲心為最要。具大悲心者，見他受苦，為救一切苦有情故，便發心曰：「<span style="color:maroon">我當度此一切世間出生死苦，令成佛道」。又此誓願，離無二慧不能成辦，乃決定修無二智慧。故一切佛法之種子是大悲心</span>。寶鬘論云：「若大乘經說，大悲為前導，諸行無垢智，有智誰謗彼」。

初雖發菩提心，若後不以悲水數數灌溉，則仍不能修集廣大資糧，或以聲聞獨覺涅槃而般涅槃。又得無邊果後若離悲心成熟，則亦不能長時受用，亦復不能令諸聖果，展轉無間長時增長。
</details>

<details>
  <summary markdown='span'>
   <span style="color:blue;font-size:120%;">
    <b>最初說我而執我，次言我所則著法，如水車轉無自在，緣生興悲我敬禮。</b>
   </span>
  </summary>
為禮敬彼，今由所緣差別，當顯大悲自體差別。頌曰：

<span style="font-size:110%;">**最初說我而執我，次言我所則著法，如水車轉無自在，緣生興悲我敬禮。**</span>

諸世間人於我所執前，先由我執於非有之我妄計為有，執此為實。次除我執之我於余一切法執為我所。此執我我所之世人，由煩惱業索所系，依旋轉之識推動而轉於生死深邃大井中，上自有頂下至無間無間旋轉，其勢自然下墜，要由勵力乃升，雖有無知等煩惱業生三種雜染，然無初中後之決定次第，於日日中恒為苦苦壞苦之所逼惱，迄無超出輪轉之期。諸菩薩眾見彼苦惱，發大悲心勇猛救護，故當先禮佛母大悲，此是菩薩緣生大悲。
</details>

<details>
  <summary markdown='span'>
   <span style="color:blue;font-size:120%;">
    <b>眾生猶如動水月，見其搖動與性空。</b>
   </span>
  </summary>
緣法與無緣之大悲，亦由所緣而顯。頌曰：

<span style="font-size:110%;">**眾生猶如動水月，見其搖動與性空。**</span>

猶如凈水微風所吹故，波浪遍湧於水面，水中月影與所依水浪同時起滅，似有彼月體相顯現可得。然諸智者明見二事，謂剎那無常及自性空。如是菩薩大悲心痛切，見諸有情墮薩伽耶見海，此無明味著出生之因，邪分別為相。一切眾生無明大水，為非理作意邪分別風鼓動不息，隨自業轉如同月影，剎那剎那受無常苦及自性空。故<span style="color:maroon">欲證得佛果，摧壞眾生無常大苦，出生正法甘露妙味，除遣一切邪分別相，成為一切眾生親友</span>。故前云：「興悲我敬禮」。
</details>

## 第一菩提心歡喜地
<details>
  <summary markdown='span'>
   <span style="color:blue;font-size:120%;">
    <b>佛子此心於眾生，為度彼故隨悲轉，由普賢願善回向，安住極喜此名初。</b>
   </span>
  </summary>
前已敬禮**緣生緣法無緣大悲**，  
今為宣說**菩薩十種菩提心**之差別。  
先依第一菩提心說。  
頌曰：

<span style="font-size:110%;"> **佛子此心於眾生，為度彼故隨悲轉，由普賢願善回向，安住極喜此名初。** </span>

**菩薩無漏智**為**大悲心**攝持者，得名曰**地**，是**功德所依**故。
由功德數量，神力殊妙，布施波羅密多等增勝，異熟增長等展轉上進之差別，安立極喜地等十地差別。
<span style="color:maroon">諸地體性實無差別</span>，
如云：「如鳥飛越空中跡，智者無說亦無見，如是一切佛子地，尚不可說寧可聞」。
極喜地是菩薩第一發心，最後法雲地是第十發心，其中菩薩見眾生皆無自性，為大悲所緣，心隨悲轉，依普賢菩薩之大願而修回向，此名極喜地無二智，亦名最初心也。

第一發心菩薩所發十大願等無量億十大願王，皆是[普賢菩薩願](a "1.禮敬諸佛 2.稱贊如來 3.廣修供養 4.懺悔業障 5.隨喜功德 6.請轉法輪 7.請佛住世 8.常隨佛學 9.恒順眾生 10.普皆回向")中所攝，由此攝盡一切願故，特說**普賢願**。

如聲聞乘由向果差別建立聲聞八地，如是大乘亦建立菩薩十地。
又如聲聞不許順抉擇分為初果向，如是將入地之菩薩，寶雲經云：「上上勝解行位法性，無間當入初地，猶名未發菩薩菩提心地」。
彼經又釋住此勝解行剎那菩薩云：「善男子！譬如轉輪聖王，超過人色，未得天色，如是菩薩亦超過一切世間聲聞獨覺地，未得勝義菩薩地」。

若時趣入初極歡喜地。
</details>

<details>
  <summary markdown='span'>
   <span style="color:blue;font-size:120%;">
    <b>從此由得彼心故，唯以菩薩名稱說。</b>
   </span>
  </summary>
頌曰：

<span style="font-size:110%;"> **從此由得彼心故，唯以菩薩名稱說。** </span>

得彼心者，畢竟超過諸[異生](a "凡夫之新譯。凡夫輪迴六道，受種種別異之果報；又凡夫起變異而生邪見造惡，故稱異生。")地，唯應以**菩薩**名稱說，不可以余名稱說，已是**聖者**故。

般若經二千五百頌云：「  
菩提薩唾，是隨知薩唾之增語。  
謂<span style="color:maroon">能隨知一切諸法</span>，云何而知？  
謂<span style="color:maroon">如實知無實、無生、亦無虛妄，非如異生所執所得</span>，故名菩薩。  
所以者何？謂<span style="color:maroon">菩提不可執，菩提不可作，菩提不可得</span>。  
善勇猛！如來不得菩提，以一切法不可得故，一切法不可得故名菩提。  
如是乃名諸佛菩提，非如言說。  
善勇猛！若發菩提心，謂吾將此心發菩提心，及於彼菩提發心，執實有菩提者，此不應名菩提薩埵，應名發生薩埵。  
何以故?以執有生，執有心，執有菩提故」。  
又云：「  
菩提無相，離相自性。如是隨知乃名菩提，非如言說。  
善勇猛!<span style="color:maroon">了知諸法故名菩薩。</span>  
善勇猛！若不知法未隨知法，自云我是菩薩，此離菩薩地極為遙遠，離菩薩法極為遙遠，以菩薩名欺誑天人阿修羅等一切世間。  
善勇猛!若唯此名便成菩薩，應一切有情皆成菩薩。善勇猛!非唯語業名菩薩地」。
</details>

<details>
  <summary markdown='span'>
   <span style="color:blue;font-size:120%;">
    <b>生於如來家族中，斷除一切三種結，此菩薩持勝歡喜，亦能震動百世界。</b>
   </span>
  </summary>
  得此菩提心時，非但以菩薩名稱說，復有功德。頌曰：
  
<span style="font-size:110%;"> **生於如來家族中，斷除一切三種結，此菩薩持勝歡喜，亦能震動百世界。** </span>

由超一切聲聞獨覺地故，已生趣向**如來普光明地**之道故，故<span style="color:maroon">此菩薩已生如來家中</span>。
爾時<span style="color:maroon">現見人無我</span>故，
此亦永離[薩迦耶](a "薩：有，又含虛偽、移轉之義。迦耶：聚集，意譯作身。")見、疑、戒禁取三結，
<span style="color:maroon">不復生</span>故。  
<span style="color:maroon">未見真實</span>者由**增益我**故，起**薩迦耶見**，如是亦起**疑惑**，**別趣余道**。
由入空性，故得彼果利功德，由離障地之過失，故生不共殊勝歡喜。
由多歡喜，故此地菩薩<span style="color:maroon">持勝歡喜</span>。
<span style="color:maroon">由有最勝歡喜，故此地得極喜之名，復能震動一百世界</span>。
</details>

<details>
  <summary markdown='span'>
   <span style="color:blue;font-size:120%;">
    <b>從地登地善上進，滅彼一切惡趣道，此異生地悉永除，如第八聖此亦爾。</b>
   </span>
  </summary>
已達法善修習故，為登第二地等發大勇猛故，從地登地善於上進。
如**預流**<span style="color:maroon">向內證 隨順聖法</span>故，<span style="color:maroon">離諸過失 生諸功德</span>。
如是此菩薩由證地故，生諸隨順功德，滅諸過失，喻預流向，俾易了知。
</details>

<details>
  <summary markdown='span'>
   <span style="color:blue;font-size:120%;">
    <b>即住最初菩提心，較佛語生及獨覺，由福力勝極增長。</b>
   </span>
  </summary>
  又此菩薩有余功德。頌曰：
  
<span style="font-size:110%;"> **即住最初菩提心，較佛語生及獨覺，由福力勝極增長。** </span>

**彌勒解脫經**云：「善男子！如王子初生未久，具足王相，由彼種姓尊貴之力，能勝一切耆舊大臣。  
如是**初發業菩薩**發菩提心雖未久，然由生如來法王家中，以**菩提心**及**大悲力**，亦能勝一切久修梵行之聲聞獨覺。  
善男子!如妙翅鳥王之子初生未久，翅羽風力及清凈眼目之功德，為余一切大鳥所不及。如是菩薩初發菩提心，生如來妙翅鳥王之家，此妙翅鳥王子，以發一切智心之翅力，及增上意樂<span style="color:maroon">清凈眼目</span>之功德，彼聲聞獨覺雖百千劫修出離行，亦不能及」。

佛語生即聲聞。
</details>

<details>
  <summary markdown='span'>
   <span style="color:blue;font-size:120%;">
    <b>彼至遠行慧亦勝。</b>
   </span>
  </summary>
  又此菩薩有余功德。頌曰：
  
<span style="font-size:110%;"> **彼至遠行慧亦勝。** </span>

如**十地經**云：「  
<span style="color:maroon">諸佛子！譬如王子生在王家具足王相，生已即勝一切臣眾，但以王力，非是自力。  
若身長大藝業悉成，乃以自力超過一切。  
諸佛子！菩薩摩訶薩亦復如是。  
初發心時以誌求大法故，勝出一切聲聞獨覺，非以自智觀察之力。  
菩薩今住第七地，以自所行智慧力故，勝過一切聲聞獨覺所作。</span> 」  
是故應知唯遠行地以上菩薩，乃能以自慧力勝二乘，六地以下未能也。  
此教顯說，聲聞獨覺亦有知一切法無自性者。倘不遍知諸法無自性，不過如世間離欲者。則初發心菩薩亦應以自慧力勝，彼等亦應不能永斷三界一切隨眠，如諸外道。又緣色等自性成顛倒故，亦應不達[補特伽羅](a "人、眾生，指輪迴轉生之主體。")無我，以於施設我因之諸蘊有可得故。

**寶鬘論**云：「  
若時有蘊執，彼即有我執，有我執造業，從業復受生。  
三道無初後，猶如旋火輪，更互為因果，流轉生死輪。  
彼於自他共。三世無得故，我執當永盡，業及生亦爾」。  
又云：「  
猶如眼迷亂，所執旋火輪，如是諸內根，取現在諸境。  
諸根與根義，許為大種性，大種各無義，故此義非有。  
若大種各異，無薪應有火，合則無實相，應知余亦爾。  
大種於二相，無故合義無，由合無義故，色義亦非有。  
識受及與想，諸行於一切，各別體無故，勝義中無義。  
如苦止息時，便起實樂慢，如是樂壞時，亦慢為實苦。  
如是無性故，能斷遇樂愛，及斷離苦愛，見此即解脫。  
為以何法見，名言說以心，離心所無心，無義故非有。  
如是如實知，無實眾生義，猶如火無薪，無住取涅槃。」

若謂唯諸菩薩乃見如是無自性，此亦不然，是依聲聞獨覺增上作是說故。何以知然?  
以論後無聞乃依菩薩增上說故：「如是諸菩薩，見已求菩提，然彼由悲心，受生至菩提」。  
聲聞經中亦說，聲聞為斷煩惱障故。  
「諸色如聚沫，諸受類浮泡，諸想同陽焰，諸行喻芭蕉，諸識猶幻事，日親之所說。」  
此以聚沫、浮泡、陽焰、芭蕉、幻事等喻觀察諸行。  
阿遮利耶顯此義云：「大乘說無生，余說盡空性，盡無生義同，是故當忍許。」  
中論亦云：「世尊由證知，有事無事法，迦旃延那經，雙破於有無。」  

有作是念：「若聲聞乘中說法無我，則說大乘經應成無用」。  
應知彼宗俱違教理。說大乘經，非唯宣說法無我，亦說菩薩諸地波羅蜜多、大願、大悲等，回向資糧不可思議法性。  
如寶鬘論云：「  
彼小乘經中，未說菩薩願，諸行及回向，豈能成菩薩。  
安住菩提行，彼經未曾說，惟大乘乃說，智者應受持」。  
即為顯示法無我故，宣說大乘亦應正理，欲廣說故。  
聲聞乘中說法無我，僅略說耳。  
如阿遮利耶云：「若不達無相，佛說無解脫，故佛於大乘，圓滿說彼義」。
</details>

<details>
  <summary markdown='span'>
   <span style="color:blue;font-size:120%;">
    <b>爾時施性最增勝，為彼菩提第一因。</b>
   </span>
  </summary>
  旁論已了，慧無亂者已能自知本相。  
  今當說正義，頌曰：
  
<span style="font-size:110%;"> **爾時施性最增勝，為彼菩提第一因。** </span>

得極歡喜地之菩薩，於**布施、持戒、安忍、精進、靜慮、般若、方便、願、力、智**十波羅蜜多中，布施波羅蜜多最為增勝，余非全無，  
<span style="color:maroon">此布施波羅蜜多，即一切種智之正因也。</span>
</details>

<details>
  <summary markdown='span'>
   <span style="color:blue;font-size:120%;">
    <b>雖施身肉仍殷重，此因能比不現見。</b>
   </span>
  </summary>
爾時此菩薩所有不可現見之智德，即由布施內外財物便能比知，如見煙比知有火等。
</details>

<details>
  <summary markdown='span'>
   <span style="color:blue;font-size:120%;">
    <b>彼諸眾生皆求樂，若無資具樂非有，知受用具從施出，故佛先說布施論。</b>
   </span>
  </summary>
如菩薩之布施，是成佛之第一正因及能決定不現見之功德。如是異生、聲聞、獨覺之布施，亦是除苦得樂之因。頌曰：
    
<span style="font-size:110%;"> **彼諸眾生皆求樂，若無資具樂非有，知受用具從施出，故佛先說布施論。** </span>

<span style="color:maroon">
其除饑渴疾病寒熱等苦，引生三有安樂之因，倒執為樂，非真實樂，世人於彼增上貪著。  
然彼所著除苦之樂，若無能對治眾苦顛倒體性之欲塵受用具，亦不得生，其除苦因之欲塵境，未修布施福業者亦不得有。  
解一切眾生意樂根性之佛薄伽梵，由見此故，於說持戒等之前先說布施。</span>
</details>

<details>
  <summary markdown='span'>
   <span style="color:blue;font-size:120%;">
    <b>悲心下劣心粗獷，專求自利為勝者，彼等所求諸受用，滅苦之因皆施生。</b>
   </span>
  </summary>
  今說施者縱不合理，然亦能得隨順之果，成就施性。頌曰：
  
<span style="font-size:110%;"> **悲心下劣心粗獷，專求自利為勝者，彼等所求諸受用，滅苦之因皆施生。** </span>

如諸商人舍極少物求大財聚，較諸乞丐所求尤多。故於布施亦應敬重。  
彼雖不能 如諸佛子 隨大悲轉 不求施報，唯享施樂。  
然於布施 不見過失 唯見功德，亦能獲得 圓滿財位，滅除自身 饑渴等苦，故彼亦是 滅苦之因。
</details>

<details>
  <summary markdown='span'>
   <span style="color:blue;font-size:120%;">
    <b>此復由行布施時，速得值遇真聖者，於是永斷三有流，當趣證於寂滅果。</b>
   </span>
  </summary>
  又此非悲愍他，唯求自身除苦而行施者。頌曰：
  
<span style="font-size:110%;"> **此復由行布施時，速得值遇真聖者，於是永斷三有流，當趣證於寂滅果。** </span>

如云：「善士常往施主家」。  
信樂施者 由行施時 得值聖人，聞彼說法，了知生死 都無功德，親證無垢聖道，永斷無明 息滅眾苦，棄舍無始傳來 生死相續，以聲聞乘 及獨覺乘 而般涅槃。  
由是當知 諸非菩薩者 所行布施，亦是得**生死樂**與**涅槃樂**之因。
</details>

<details>
  <summary markdown='span'>
   <span style="color:blue;font-size:120%;">
    <b>發誓利益眾生者，由施不久得歡喜。</b>
   </span>
  </summary>
諸非菩薩者，不能與布施同時便得享受布施之樂果，由彼不能現見施果，故於布施容不修行。  
但諸菩薩由布施同時滿足求者，便得享受所欲施果勝妙歡喜，故能一切時中歡喜布施。
</details>

<details>
  <summary markdown='span'>
   <span style="color:blue;font-size:120%;">
    <b>由前悲性非悲性，故唯布施為要行。</b>
   </span>
  </summary>
  由此道理，頌曰：
  
<span style="font-size:110%;"> **由前悲性非悲性，故唯布施為要行。** </span>

一切之**增上生**與**決定勝**之因，皆是布施。
</details>

<details>
  <summary markdown='span'>
   <span style="color:blue;font-size:120%;">
    <b>且如佛子聞求施，思惟彼聲所生樂，聖者入滅無彼樂，何況菩薩施一切。</b>
   </span>
  </summary>
前說菩薩常殷重行施，以諸財物滿足求者時，即生殊妙歡喜。  
其喜相云何？頌曰：

<span style="font-size:110%;"> **且如佛子聞求施，思惟彼聲所生樂，聖者入滅無彼樂，何況菩薩施一切。** </span>

且如菩薩 聞諸求者 乞施之聲，思惟彼聲 便覺此輩是 向我來乞者，心中數數 發生歡喜，此較入涅槃之樂 尚為殊妙，況施內外一切財物 滿足求者。  
問：菩薩布施 內外一切財物，身無苦耶？  
答：諸大菩薩，割身如無情物，能無痛苦。  
**虛空藏三摩地經**云：「如大娑羅樹林，若有人來伐其一株，余樹不作是念，彼伐此樹未伐我等，於彼伐者不起貪嗔，亦無分別。
<span style="color:maroon">菩薩之忍亦復如是，此是最清凈忍，量等虛空</span>」。  
**寶鬘論**亦云：「彼既無身苦，更何有意苦，悲心救世苦，故久住世間」。  
</details>

<details>
  <summary markdown='span'>
   <span style="color:blue;font-size:120%;">
    <b>由割自身布施苦，觀他地獄等重苦，了知自苦極輕微，為斷他苦勤精進。</b>
   </span>
  </summary>
  <span style="color:maroon">諸未得**無貪位**者，遇違害身之境，其身定生痛苦，然為利有情故，適成精進之因。</span>
  頌曰：
  
<span style="font-size:110%;"> **由割自身布施苦，觀他地獄等重苦，了知自苦極輕微，為斷他苦勤精進。** </span>

菩薩觀察 地獄旁生 餓鬼等趣，其身恒受 重苦逼迫，較自割身之苦 何止千倍，乃於自己割身之苦 不覺其苦，為 斷他有情 地獄等苦，起大精進。
</details>

<details>
  <summary markdown='span'>
   <span style="color:blue;font-size:120%;">
    <b>施者受者施物空，施名出世波羅密</b>
   </span>
  </summary>
  為明**布施波羅蜜多**之差別。頌曰：
  
<span style="font-size:110%;"> **施者受者施物空，施名出世波羅密** </span>

彼岸，謂生死大海之彼岸，即盡斷煩惱所知二障之佛果。  
到達彼岸，名到彼岸。  
聲明云：「若有後句不應減去」。  
由此，未減業聲故具成密字，或是枳顆答羅等攝故留摩字尾音。  
此是別說慧攝持者，由布施等與波羅蜜多相同亦名波羅蜜多。  
由回向差別，亦定能到彼岸，故布施亦得波羅蜜多之名。  
下說之持戒等，應知亦爾，此名波羅蜜多之布施。  

若於**施者、受者、施物**皆無可得，**般若波羅蜜多經**中說名**出世波羅蜜多**。  
<span style="color:maroon">以不可得即出世間故，有所得者世俗諦攝即世間性故，未得菩薩地者不能了此義。</span>
</details>

<details>
  <summary markdown='span'>
   <span style="color:blue;font-size:120%;">
    <b>由於三輪生執著，名世間波羅密多。</b>
   </span>
  </summary>
  復次頒曰：
  
<span style="font-size:110%;"> **由於三輪生執著，名世間波羅密多。** </span>

即前布施 若於三輪 有所得者 說名世間 波羅蜜多。
</details>

<details>
  <summary markdown='span'>
   <span style="color:blue;font-size:120%;">
    <b>極喜猶如水晶月，安住佛子意空中，所依光明獲端嚴，破諸重暗得尊勝。</b>
   </span>
  </summary>
  今以智慧差別上說種喜地之勝妙功德。頌曰：
  
<span style="font-size:110%;"> **極喜猶如水晶月，安住佛子意空中，所依光明獲端嚴，破諸重暗得尊勝。** </span>

**極喜**言是說此地名。  
**尊勝**謂勝一切違品而住。  
此以智慧為性，安住於佛子之意中，故其居處高顯。  
極歡喜地，前說破除一切重闇，尊勝而住。以喻明此義，猶如水晶月。
</details>

## 第二菩提心離垢地

<details>
  <summary markdown='span'>
   <span style="color:blue;font-size:120%;">
    <b>彼戒圓滿德凈故，夢中亦離犯戒垢</b>
   </span>
  </summary>
  已說第一菩提心，今說第二。
  
<span style="font-size:110%;"> **彼戒圓滿德凈故，夢中亦離犯戒垢** </span>

諸地皆以 勝慧為性，今以戒波羅蜜多等 能依功德，顯示第二菩提心之差別。  
由不忍受煩惱故，不生苦故，滅憂悔火 得清涼故，或由是 安樂之因 善士所行故，名日屍羅。  
此以**七能斷**為相，**無貪、無嗔、正見**三法是七能斷思之發起。故約能斷及發起而言戒，即十善業道也。  
**戒圓滿**謂戒至極。**德凈**，即清凈功德，**凈**字亦通**戒**，謂<span style="color:maroon">戒圓滿清凈</span>也。  
由<span style="color:maroon">自身功德清凈</span>故，戒即最為超勝。  
彼菩薩由成就如斯戒德故，竟至夢中亦不為犯戒垢所汙也。
</details>

<details>
  <summary markdown='span'>
   <span style="color:blue;font-size:120%;">
    <b>身語意行鹹清凈，十善業道皆能集。</b>
   </span>
  </summary>
  又彼菩薩 云何而得 屍羅圓滿，功德清凈耶？謂此菩薩 安住菩薩 第二地時。頌曰：
<span style="font-size:110%;"> **身語意行鹹清凈，十善業道皆能集。** </span>

如菩薩第二地云：  
「佛子！菩薩住離垢地，  
- 性自遠離一切殺生，  
  不畜刀杖，不懷怨恨，有慚有愧，仁恕具足，於一切眾生有命者，常生利益慈念之心。  
  尚不惡心惱諸眾生，何況於他起眾生想，故意而行殺害。  
- 性不偷盜，  
  菩薩 於自資財 常知止足，於他慈恕 不欲侵損。
  若物屬他，起他物想，終不於此而生盜心，乃至草葉 不與不取，何況其余 資生之具。  
- 性不邪淫，  
  菩薩常於 自妻知足，不求他妻。於他妻妾 他所護女 親族媒定 及為法所護者，尚不生於 貪染之心，何況從事，況於非道。  
- 性不妄語，  
  菩薩常作 實語、真語、時語，乃至夢中 亦不忍作 覆藏之語，無心欲作，何況故犯。  
- 性不兩舌，  
  菩薩 於諸眾生 無離間心，無惱害心，不將此語 為破彼故 而向彼說，不將彼語 為破此故 而向此說。
  未破者不令破，已破者不增長，不喜離間，不樂離間；若實若不實，不作不說離間語。  
- 性不惡口，  
  所謂毒害語、粗獷語、苦他語、令他嗔恨語、現前語、不現前語、鄙惡語、庸賤語、不可樂聞語、聞者不悅語、嗔忿語、如火燒心語、怨結語、熱惱語、不可愛語、不可樂語、能壞自身他身語，如是等語皆悉舍離。
  常作潤澤語、柔軟語、悅意語、可樂聞語、聞者喜悅語、善入人心語、風雅典則語、多人愛樂語、多人悅樂語、身心踴悅語。  
- 性不綺語，  
  菩薩常樂思審語、時語、實語、義語、法語、順道理語、巧調伏語、隨時籌量決定語，是菩薩乃至戲笑尚恒思審，何況故出<span style="color:maroon">散亂之言</span>？  
- 性不貪欲，  
  菩薩於他財物，他所資用，不生貪心，不願，不求。  
- 性離嗔恙，  
  菩薩於一切眾生，恒起慈心、利益心、愍心、歡喜心、哀和潤心、攝愛心、永舍嗔恨，怨害熱惱，常思順行，仁慈佑益。  
- 又離邪見，  
  菩薩住於正道，不行占卜，不取惡戒，心見正直，無誑無諂，於佛法僧 起決定信。  
以身圓滿初三善業道，以語滿中間四，以意滿後三，故能修集 十善業道。」
</details>

<details>
  <summary markdown='span'>
   <span style="color:blue;font-size:120%;">
    <b>如是十種善業道，此地增勝最清凈</b>
   </span>
  </summary>
  此十善業道，初發心菩薩不修集耶？彼雖亦修，頌曰：
  
<span style="font-size:110%;"> **如是十種善業道，此地增勝最清凈** </span>

彼初發心菩薩未能如是。
</details>

<details>
  <summary markdown='span'>
   <span style="color:blue;font-size:120%;">
    <b>彼如秋月恒清潔，寂靜光飾極端嚴。</b>
   </span>
  </summary>
  頌曰：
  
<span style="font-size:110%;"> **彼如秋月恒清潔，寂靜光飾極端嚴。** </span>

**寂靜**謂防護諸根，**光**飾謂光明顯現。
</details>

<details>
  <summary markdown='span'>
   <span style="color:blue;font-size:120%;">
    <b>若彼凈戒執有我，則彼屍羅不清凈</b>
   </span>
  </summary>
  雖有如是清凈屍羅，頌曰：
  
<span style="font-size:110%;"> **若彼凈戒執有我，則彼屍羅不清凈** </span>

如**寶積經**云：「迦葉！若有苾芻 具足凈戒，以別解脫 防護而住，軌則威儀 皆悉清凈，於諸小罪 生大怖畏，善學所受 一切學處，身語意業 清凈圓滿，正命清凈，而彼苾芻 說有我論。迦葉！是名第一破戒似善持戒。  
乃至，迦葉！若有苾芻具足修行[十二杜多](a "十二頭陀行，修治身心、除淨煩惱塵垢之十二種梵行。頭陀，修治等意。")功德，而彼苾芻 見有所得，住我我所執。迦葉！是名第四破戒似善持戒」。
</details>

<details>
  <summary markdown='span'>
   <span style="color:blue;font-size:120%;">
    <b>故彼恒於三輪中，二邊心行皆遠離。</b>
   </span>
  </summary>
  頌曰：
  
<span style="font-size:110%;"> **故彼恒於三輪中，二邊心行皆遠離。** </span>

於誰有情，修何對治，由誰能離之三輪，皆能遠離 有事無事等 二邊執、心也。
</details>

<details>
  <summary markdown='span'>
   <span style="color:blue;font-size:120%;">
    <b>失壞戒足諸眾生，於惡趣受布施果</b>
   </span>
  </summary>
  如是已說 菩薩圓滿凈戒。  
  今當說余人凈戒功德 較布施等為大，是一切功德之所依。  
  頌曰：
  
<span style="font-size:110%;"> **失壞戒足諸眾生，於惡趣受布施果** </span>

彼修施者，若能具足凈戒，當於人天中 感最圓滿殊勝之財位。  
然有墮惡趣中 而受圓滿大財位者，如獨一地獄，龍象牛馬猿猴等畜類，及大力鬼類，由彼眾生修施 而失壞戒足 之所招感。
</details>

<details>
  <summary markdown='span'>
   <span style="color:blue;font-size:120%;">
    <b>生物總根受用盡，其後資財不得生。</b>
   </span>
  </summary>
  故頌曰：
  
<span style="font-size:110%;"> **生物總根受用盡，其後資財不得生。** </span>

如有人見 下少種子 可得大果，為得後果故 更下多種，則其果聚 增長不絕。  
若癡人 不知下種，以種為食，由生物總根永盡故，豈能更生圓滿大果。  
如是最極癡人，由無凈戒故，於非處中 受用財位 前果用盡，新果未修，此後 遂難更得 感生資財。
</details>

<details>
  <summary markdown='span'>
   <span style="color:blue;font-size:120%;">
    <b>若時自在住順處，設此不能自攝持，墮落險處隨他轉，後以何因從彼出。</b>
   </span>
  </summary>
  又離戒足者，非但難得 圓滿財位，即再出惡趣 亦屬不易。頌曰：
  
<span style="font-size:110%;"> **若時自在住順處，設此不能自攝持，墮落險處隨他轉，後以何因從彼出。** </span>

若時 隨欲自在 不依賴他 住人天趣，猶如勇士 住隨順處 脫離系縛。
設於此時 不自攝持，如 勇士被縛 投山澗中。墮惡趣後 更以何因 從彼出耶！遂長流轉 惡趣之中。
如經云：「假使後生人中，亦當感二種罪報。」
</details>

<details>
  <summary markdown='span'>
   <span style="color:blue;font-size:120%;">
    <b>是故勝者說施後，隨即宣說屍羅教，</b>
   </span>
  </summary>
  由犯戒是眾患之根本。頌曰：
  
<span style="font-size:110%;"> **是故勝者說施後，隨即宣說屍羅教，** </span>

故戰勝一切罪惡者，為令布施等功德不失壞故，於說布施後，即說持戒之教。
</details>

<details>
  <summary markdown='span'>
   <span style="color:blue;font-size:120%;">
    <b>屍羅田中長功德，受用果利永無竭。</b>
   </span>
  </summary>
  頌曰：
  
<span style="font-size:110%;"> **屍羅田中長功德，受用果利永無竭。** </span>

由為一切功德所依故，屍羅即良田。
若於彼田中長養施等功德，則因果展轉增長永無間竭，成大果聚長時受用。
</details>

<details>
  <summary markdown='span'>
   <span style="color:blue;font-size:120%;">
    <b>諸異生及佛語生，自證菩提與佛子，增上生及決定勝，其因除戒定無余。</b>
   </span>
  </summary>
  故頌曰：
  
<span style="font-size:110%;"> **諸異生及佛語生，自證菩提與佛子，增上生及決定勝，其因除戒定無余。** </span>

如經云:  
「十不善業道，上者地獄因，中者畜生因，下者餓鬼因。  
於中殺生之罪，能令眾生墮於地獄畜生餓鬼，若生人中得二種報，一者短命，二者多病。  
偷盜之罪 亦令眾生 墮於地獄，乃至一者 貧窮，二者 其財不得自在。  
邪淫之罪 亦令眾生 墮於地獄，乃至一者 妻不貞良，二者 不得隨意眷屬。  
妄語之罪 亦令眾生 墮於地獄，乃至一者 多被誹謗，二者 為他所誑。  
兩舌之罪 亦令眾生 墮於地獄，乃至一者 眷屬乖離，二者 親族弊惡。  
惡口之罪 亦令眾生 墮於地獄，乃至一者 常聞惡聲，二者言多諍訟。  
綺語之罪 亦令眾生 墮於地獄，乃至一者 言無人受，二者語不明了。  
貪欲之罪 亦令眾生 墮於地獄，乃至一者 心不知足，二者多欲無厭。  
嗔恚之罪 亦令眾生 墮於地獄，乃至一者 常被他人 求其長短，二者 恒被他人 之所惱害。  
邪見之罪 亦令眾生 墮於地獄 畜生餓鬼，若生人中 得二種報，一者 生邪見家，二者 其心諂曲。  
十不善業道 能生此等 無量無邊 眾大苦聚」。  

又云：  
「十善業道，
是<ins>人天</ins>乃至
[有頂處](a "有頂天：又稱色究竟天。乃色界四禪天之第九天，為有形世界之最頂峰，故稱有頂。此外，有頂天亦指無色界之第四天，即非想非非想處天，以其為三有（三界）之絕頂，故稱有頂。")
受生因。  
又此上品 十善業道 以 智慧修習 心狹劣故，怖三界故，闕大悲故，從他聞聲 而解了故 成聲聞乘。  
又此上品 十善業道 修治清凈，不從他教 自覺悟故，大悲方便 不具足故，悟解甚深 緣起法故 成獨覺乘。  
又此上品 十善業道 修治清凈，心廣無量故，具足悲愍故，方便所攝故，發生大願故，不舍眾生故，凈治菩薩諸地故，凈修一切諸度故，成菩薩廣大行」。  

由是道理，故說除十善業道外，無余方便 能使異生、聲聞、獨覺、菩薩隨其所應，獲得[增上生](a "五生：指菩薩受生之五種方法。即：1）息苦生，又稱除災生。如於饑饉之世受大魚等身，以肉救濟一切眾生；於疾病之世，為大醫王救治眾病。2）隨類生，菩薩從一切眾生類受生，以度彼等。3）勝生，又稱大勢生。菩薩以性受生，勝於世間壽色等報。4）增上生，由初地至十地作諸王。5）最後生，菩薩於生死輪迴為最後身。")生死之快樂，及決定勝非苦非樂為性之解脫也。
</details>

<details>
  <summary markdown='span'>
   <span style="color:blue;font-size:120%;">
    <b>猶如大海與死屍，亦如吉祥與黑耳，如是持戒諸大士，不樂與犯戒雜居。</b>
   </span>
  </summary>頌曰：
  
<span style="font-size:110%;"> **猶如大海與死屍，亦如吉祥與黑耳，如是持戒諸大士，不樂與犯戒雜居。** </span>

黑耳是不吉祥之異名。
</details>

<details>
  <summary markdown='span'>
   <span style="color:blue;font-size:120%;">
    <b>由誰於誰斷何事，若彼三輪有可得，名世間波羅密多，三者皆空乃出世。</b>
   </span>
  </summary>今進說 持戒波羅蜜多 之差別。頌曰：
  
<span style="font-size:110%;"> **由誰於誰斷何事，若彼三輪有可得，名世間波羅密多，三者皆空乃出世。** </span>

若於彼屍羅 有三輪可得，說名世間波羅蜜多。  
即彼屍羅 若無前說 三輪可得，說名<ins>出世波羅蜜多</ins>。
</details>

<details>
  <summary markdown='span'>
   <span style="color:blue;font-size:120%;">
    <b>佛子月放離垢光，非諸有攝有中祥，猶如秋季月光明，能除眾生意熱惱。</b>
   </span>
  </summary>由說此地功德門，明圓滿<ins>屍羅波羅蜜多</ins>。頌曰：
  
<span style="font-size:110%;"> **佛子月放離垢光，非諸有攝有中祥，猶如秋季月光明，能除眾生意熱惱。** </span>

言離垢者，謂由 十善業道 令無垢故，即第二地菩薩之實名。  
猶如秋月 放離垢光明，能除眾生之熱惱。  
如是菩薩 月輪所放 離垢光明，亦能 遣除意中 由犯戒所生 之熱惱也。  
此非生死所攝 故非三有，  
然是三有中之吉祥，一切圓滿功德 皆隨彼轉故，是四洲<ins>轉輪聖王</ins>之因故。
</details>

## 第三菩提心發光地

<details>
  <summary markdown='span'>
   <span style="color:blue;font-size:120%;">
    <b>火光盡焚所知薪，故此三地名發光</b>
   </span>
  </summary>今當說第三菩提心。
頌曰：
  
<span style="font-size:110%;"> **火光盡焚所知薪，故此三地名發光** </span>

發光是第三地菩薩之名，為顯此發光地名實相符故。  
謂此地以<ins>智慧火</ins>焚<ins>所知薪</ins>，發出寂靜光明故名發光。
</details>

<details>
  <summary markdown='span'>
   <span style="color:blue;font-size:120%;">
    <b>入此地時善逝子，放赤金光如日出。</b>
   </span>
  </summary>發第三心者。頌曰：
  
<span style="font-size:110%;"> **入此地時善逝子，放赤金光如日出。** </span>

如日將出 先現赤金色光明，此地菩薩所放智慧光明亦爾。
</details>

<details>
  <summary markdown='span'>
   <span style="color:blue;font-size:120%;">
    <b>設有非處起嗔恚，將此身肉並骨節，分分割截經久時，於彼割者忍更增。</b>
   </span>
  </summary>為顯得彼光明之菩薩，忍波羅蜜多最為增勝。頌曰：
  
<span style="font-size:110%;"> **設有非處起嗔恚，將此身肉並骨節，分分割截經久時，於彼割者忍更增。** </span>

又此菩薩 善護他心故，有如上慧故，實非他人三世可嗔之處，損他之身語意業皆不現行。  
故云：「設有非處起嗔恚」。設有如是暴惡有情，於菩薩身，分分漸割其骨肉，經長久時，然菩薩於如是割者，非但心不嗔恙，且知由此罪業因緣當受地獄等苦，更生廣大之安忍。
</details>

<details>
  <summary markdown='span'>
   <span style="color:blue;font-size:120%;">
    <b>已見無我諸菩薩，能所何時何相割，彼見諸法如影像，由此亦能善安忍。</b>
   </span>
  </summary>復次頌曰：
  
<span style="font-size:110%;"> **已見無我諸菩薩，能所何時何相割，彼見諸法如影像，由此亦能善安忍。** </span>

非但由見彼以罪業因緣當受地獄等苦而起增上安忍，由見諸法等同影像，皆離我我所想，由此亦能生大安忍。亦字為攝安忍之因。
</details>

<details>
  <summary markdown='span'>
   <span style="color:blue;font-size:120%;">
    <b>若已作害而嗔他，嗔他已作豈能除？是故嗔他定無益，且與後世義相違。</b>
   </span>
  </summary>又此安忍非但是菩薩相應之功德，亦是余人保護功德之因，故當遮止嗔恚之心。頌曰：
  
<span style="font-size:110%;"> **若已作害而嗔他，嗔他已作豈能除？是故嗔他定無益，且與後世義相違。** </span>

若他已作損害，因此嗔他者，已作損害不能除故，緣他起嗔於事何益，因已作故。又此嗔恚非但現在無益，且與後世利益相違，以發嗔恚能引生非愛異熟故。
</details>

<details>
  <summary markdown='span'>
   <span style="color:blue;font-size:120%;">
    <b>既許彼苦能永盡，往昔所作惡業果，云何嗔恚而害他，更引當來苦種子？</b>
   </span>
  </summary>頗有癡人，現受自作惡行所感苦果，妄謂他人損害於我，遂於能害者發嗔恚心而行報復。願彼損害就此失敗。為遮此執，頌曰：
  
<span style="font-size:110%;"> **既許彼苦能永盡，往昔所作惡業果，云何嗔恚而害他，更引當來苦種子？** </span>

若於自身現作刀割等極大劇苦，當知是由往昔造殺生等業，曾於地獄、畜生、餓鬼趣中受極大苦，今受所余[等流](a "等，等同之義；流，流類之義。等流，即同一流類之義。俱舍論卷二十一：「無慚、慳、掉舉，是貪之等流。」即謂無慚等係由貪所流出，以無慚等皆為具有同於「貪」之法，故稱等流。又若就時間之先後而論，對於前者而稱後者為等流果；反之，前者即稱為同類因或遍行因。又同類相續之法稱為「等流相續」。")苦果，由此最後苦果令彼一切皆盡，如最後藥能療身中殘屙，云何復起嗔恚而思損他，更引發當來遠勝已受苦果之極大苦因。如病將差，更服不宜食物。如醫師為療重病作刀割等苦，故於現前苦極當忍受也。
</details>

<details>
  <summary markdown='span'>
   <span style="color:blue;font-size:120%;">
    <b>若有嗔恚諸佛子，百劫所修施戒福，一剎那頃能頓壞，故無他罪勝不忍。</b>
   </span>
  </summary>又此不忍，非但是引非愛異熟之因，亦是摧壞久遠所修福德資糧之因。頌曰：
  
<span style="font-size:110%;"> **若有嗔恚諸佛子，百劫所修施戒福，一剎那頃能頓壞，故無他罪勝不忍。** </span>

若菩薩於已發菩提心之佛子，由不知彼人內心差別，或雖知之，然由煩惱[串習力](a "數習力：累積多數習慣，謂之數習；由數習所成之力，稱為數習力。又作串習力、習力。大乘阿毘達磨雜集論卷十三：「中有纔起，由串習力，聖道現前，斷餘隨眠。」")故，增計其過失隨實不實乃至起一剎那嗔恚心，尚能摧壞百劫所修施戒波羅蜜多福德資糧，況非菩薩而嗔菩薩。如大海水不可稱量，此[異熟](a "舊譯為果報。音譯為毘播迦。即依過去之善、惡而得果報之總稱；蓋謂果異於因而成熟。異熟有種種解釋，據成唯識論卷二載，所謂異熟，係謂「因」變為「果」，此「果」之性質異於「因」之性質；「因」有善有惡，而「果」具非善非惡之無記性，故自「因」成熟為「果」，其性質已變異為別類。")量亦不可知，故能引非愛果及能壞善根之罪惡，更無大於不忍者也。  
如經云：「曼殊室利！以能壞百劫所修善根，故名嗔恚」。
</details>

<details>
  <summary markdown='span'>
   <span style="color:blue;font-size:120%;">
    <b>使色不美引非善，辯理非理慧被奪，不忍令速墮惡趣。</b>
   </span>
  </summary>又此不忍，其無力損他者徒為自害，若有勢力無悲愍者，則俱害自他。頌曰：
  
<span style="font-size:110%;"> **使色不美引非善，辯理非理慧被奪** </span>

身坏命终之后，

<span style="font-size:110%;"> **不忍令速墮惡趣。** </span>
</details>

<details>
  <summary markdown='span'>
   <span style="color:blue;font-size:120%;">
    <b>忍招違前諸功德。忍感妙色善士喜，善巧是理非理事，歿後轉生人天中，所造眾罪皆當盡。</b>
   </span>
  </summary>不忍之失既如上說，違彼而忍功德云何？頌曰：
  
<span style="font-size:110%;"> **忍招違前諸功德。忍感妙色善士喜，善巧是理非理事，歿後轉生人天中，所造眾罪皆當盡。** </span>

如上所說不忍之過失，與彼相違，當知即是安忍之功德。
</details>

<details>
  <summary markdown='span'>
   <span style="color:blue;font-size:120%;">
    <b>了知異生與佛子，嗔恚過失忍功德，永斷不忍常修習，聖者所贊諸安忍。</b>
   </span>
  </summary>故頌曰：
  
<span style="font-size:110%;"> **了知異生與佛子，嗔恚過失忍功德，永斷不忍常修習，聖者所贊諸安忍。** </span>

嗔恚之過失如上已說，與上相違當知即安忍之功德。故當永斷不忍，一切時中常修安忍也。
</details>

<details>
  <summary markdown='span'>
   <span style="color:blue;font-size:120%;">
    <b>縱回等覺大菩提，可得三輪仍世間，佛說若彼無所得，即是出世波羅密。</b>
   </span>
  </summary>今當說安忍波羅蜜多之差別。頌曰：
  
<span style="font-size:110%;"> **縱回等覺大菩提，可得三輪仍世間** </span>

即使回向佛果，若見所修之忍由誰修忍，於誰修忍，三輪可得，此忍即名**世間**安忍波羅蜜多。

頌曰：  
<span style="font-size:110%;"> **佛說若彼無所得，即是出世波羅密。** </span>
</details>

<details>
  <summary markdown='span'>
   <span style="color:blue;font-size:120%;">
    <b>此地佛子得禪通，及能遍盡諸貪嗔，彼亦常時能摧壞，世人所有諸貪欲。</b>
   </span>
  </summary>如此地菩薩安忍波羅蜜多最極清凈，如是亦得靜慮等。頌曰：
  
<span style="font-size:110%;"> **此地佛子得禪通，及能遍盡諸貪嗔，彼亦常時能摧壞，世人所有諸貪欲。** </span>

言禪定者，亦表等至無量等。  
如三地菩薩經云：  
「是菩薩住此發光地時，即離欲惡 不善法 有覺有觀，離生喜樂，住初禪。  
滅覺觀，內凈一心 無覺無觀，定生喜樂，住第二禪。  
離喜住舍，有念正知，身受樂，諸聖所說 能舍、有念、受樂，住第三禪。  
斷樂先除苦，憂喜滅，不苦不樂 舍念清凈，住第四禪。

「[四無色](a "四無色定：1.空無邊處定 2.識無邊處定 3.無所有處定 4.非想非非想處定")
[等至](a "三摩鉢底，譯為等至。謂能修此定，正受現前，大發光明，慶快殊勝，處染不染，無有退轉，即已至身心平等之意。僅通於有心、無心二定，不通於散位，為定之自相。  
九等至：九種遠離惛沉、掉舉等，而使身心達於平等安和之境。  
「等至」是三昧與正受的別名。  
身心平等安詳名「等」，以定力達至此種等的境界，稱「等至」。  
由定前心折伏沉掉，心不高下，名等；至定中安和之位，名等至。  
或由定心折伏沉掉，至此平等安和之位，故名等至。  
九等至，指色界（四禪）、無色界（四無色定）及滅盡定。")
者，謂超一切色想，滅有對想，不念種種想，入無邊虛空，住虛空無邊處。  
超一切虛空無邊處，入無邊識，住識無邊處。  
超一切識無邊處，入無少所有，住無所有處。  
超一切無所有處，入非有想非無想，住非有想並無想處。  
是名四無色等至[。](a "九地/九有：有情居止之世界，可分為欲界、色界、無色界等三界。依禪定三昧之深淺，色界、無色界復分為四禪天、四無色天，與之欲界，計立九種有情之住地，稱為九地或九有（九種生存）。  
九者即：  
1）欲界五趣地，為地獄、餓鬼、畜生、人、天（六欲天）等雜居之所，故又稱五趣雜居地（或雜住地）。  
2）離生喜樂地，離欲界惡後，所生得之喜樂。色界初禪天屬此。  
3）定生喜樂地，由定所產生之殊勝喜樂之境地。色界第二禪天屬此。  
4）離喜妙樂地，離於前地之喜，而身得勝樂之境地。色界第三禪天屬此。  
5）捨念清淨地，捨前前地之喜與前地之樂，而心達安靜平等（即捨）、自覺（即念）之清淨境地。色界第四禪天屬此。  
6）空無邊處地，離色界之物質性，而證得虛空無邊自在性之境地。無色界第一天屬此。  
7）識無邊處地，得識無限闊達性之境地。無色界第二天屬此。  
8）無所有處地，離前二地之動性，沉潛於「一無所有」之寂靜想境地。無色界第三天屬此。  
9）非想非非想處地，有想與無想俱離，而不偏於有無，達平等安靜之境地。無色界第四天（即有頂天）屬此。")

「四無量者，謂此菩薩心隨於慈，廣大無量不二。無怨無對，無障無惱，遍至一切處，盡法界虛空界，遍一切世間。住悲、喜、舍亦復如是。

「[五種神通](a "五通/五種神通：指修四根本靜慮所得五種超自然之能力。  
神，乃指不可思議之意。通，為自由自在之意。  
1）神境智證通，又作神境通、神足通、身如意通、如意通、身通。謂不論何處皆能來去自如。  
2）天眼智證通，又作天眼智通、天眼通。謂能見常人之眼所不能見者。  
3）天耳智證通，又作天耳智通、天耳通。謂能聽常人不能聽聞之音聲。  
4）他心智證通，又作他心智通、知他心通、他心通。謂能明瞭他人內心之動向。  
5）宿住隨念智證通，又作宿住智通、識宿命通、宿命通。謂能了知過去之事。")者，
謂此菩薩得無量神通力，能動大地，以一身為多身，多身為一身，或隱或顯，石壁山障所往無礙，猶如虛空，於虛空中 跏趺而去 同於飛鳥。入地如水，履水如地，身出煙焰 如大火聚。復雨於水 猶如大雲，三千大千世界劫火熾然，其水能滅。日月在空有大威力而能以手捫摸摩觸。其身自在乃至梵世，是為**神足通**。  
又此菩薩 天耳清凈 過於人耳，悉聞人天 若近若遠 所有苦聲，乃至蚊蚋虻蠅等聲 亦悉能聞，是為**天耳通**。  
又此菩薩 以他心智，如實而知 他眾生心，所謂 有貪心 如實知有貪心，離貪心 如實知離貪心，有嗔心 離嗔心，有癡心 離癡心，有煩惱心 無煩惱心，小心 廣心 大心 無量心，略心 非略心，定心 非定心，解脫心 非解脫心，有過心 非有過心，粗心 如實知粗心，非粗心 如實知非粗心。如是以他心智知眾生心，是為**他心通**。  
又此菩薩念知 無量宿命差別，所謂念知一生，念知二生、三生、四生乃至十生，二十、三十 乃至 百生 千生，無量百生，無量千生，無量百千生，成劫壞劫，成壞劫，無量成壞劫，我曾在某處，如是名 如是姓，如是種族，如是飲食，如是壽命，如是久住，如是苦樂，我從彼死 生於某處，從某處死 生於此處，如是形狀，如是相貌，如是言音，如是過去 無量差別，皆能憶念，是為**宿命通**。  
又此菩薩 **天眼**清凈 過於人眼，見諸眾生 生時死時，好色惡色，善趣惡趣，隨業而去。若被眾生 成就身惡行，成就語惡行，成就意惡行，誹謗聖賢，具足邪見，及邪見業因緣，身壞命終 必墮惡趣 生地獄中。若彼眾生 成就身善行，成就語善行，成就意善行，不謗賢聖，具足正見，正見業因緣，身壞命終 必生善趣 諸天之中，菩薩天眼 皆如實知。

此菩薩於 諸禪三昧、三摩缽底，能入能出，然不隨其力受生，但隨能滿 菩提分處，以誌願力 而生其中。以此菩薩 善巧方便 修其心故」。

如是當知 此地菩薩 成就禪定神通。  
云何能盡世間貪嗔，及字亦攝能盡愚癡。  
如經云：「此菩薩 觀一切法 不生不滅 因緣而有，見縛先滅，一切欲縛 色縛 有縛 無明縛，皆轉微薄。  
是菩薩 住此發光地，邪貪 邪嗔 及以 邪癡，於無量百千億那由他劫 所不能滅，於此地中，悉得斷除」。  
如是當知 此菩薩 貪嗔癡煩惱，皆悉斷除。  
云何能壞世人之貪欲。  
如經云：「佛子！是名菩薩 第三發光明地，菩薩住此地 多作三十三天王，能以方便 令諸眾生 舍離貪欲」。  
如是當知 此菩薩能 摧壞世人 所有貪欲也。
  
如是已說 菩薩住第三地 能得清凈安忍波羅蜜多。禪定、無量、等至、神通，及斷除貪等。
</details>

<details>
  <summary markdown='span'>
   <span style="color:blue;font-size:120%;">
    <b>如是施等三種法，善逝多為在家說，彼等亦即福資糧，復是諸佛色身因。</b>
   </span>
  </summary>今當宣說 初三 波羅蜜多 之 所依差別，資糧自性，成辦何果。頌曰：
  
<span style="font-size:110%;"> **如是施等三種法，善逝多為在家說，彼等亦即福資糧，復是諸佛色身因。** </span>

雖諸菩薩 皆是施等 之所依，然有 在家 出家 二類，故說差別。  
其中 在家菩薩 較易行 施等三法，出家菩薩 較易行 精進 靜慮 般若。  
然非不能修余行，成佛之因 有二資糧，謂<ins>福德資糧</ins>與<ins>智慧資糧</ins>。  
<ins>福德資糧</ins> 即前三波羅蜜多，<ins>智慧資糧</ins>即靜慮般若，<ins>精進</ins>是二種資糧之共因。  
<ins>福德資糧</ins>即佛百福莊嚴微妙色身之因，<ins>智慧資糧</ins>即無生相法身之因。
</details>

<details>
  <summary markdown='span'>
   <span style="color:blue;font-size:120%;">
    <b>發光佛子安住日，先除自身諸冥暗，復欲摧滅眾生暗，此地極利而不嗔。</b>
   </span>
  </summary>今由宣說所依等殊勝門，結說第三地菩薩。頌曰：
  
<span style="font-size:110%;"> **發光佛子安住日，先除自身諸冥暗，復欲摧滅眾生暗，此地極利而不嗔。** </span>

發光地佛子 如住日輪，自身所有 能障礙生此地 之 無知冥暗，此地正生時 即先除滅。復由欲摧滅他人障生第三地之闇，宣說此地行相。

由此菩薩 已摧除 能障功德 之 過失黑闇，光明極利 如同日輪。然於犯過眾生 不生嗔恚，以於安忍 善修習故，由大悲心 潤相續故。
</details>

## 第四菩提心焰慧地

<details>
  <summary markdown='span'>
   <span style="color:blue;font-size:120%;">
    <b>功德皆隨精進行，福慧二種資糧因，何地精進最熾盛，彼即第四焰慧地。</b>
   </span>
  </summary>今以精進波羅蜜多 較布施、持戒、安忍波羅蜜多 增勝門中 明第四發心。頌曰：
  
<span style="font-size:110%;"> **功德皆隨精進行，福慧二種資糧因，何地精進最熾盛，彼即第四焰慧地。** </span>

若於善業 心不勇悍，必不能修 施等諸行，一切功德 全不得生。若於前說 施等功德 勇悍修集，未得能得 已得增長，故說精進 為一切功德之因。精進為二種資糧之共因，如前已說。由自清凈功德門，若於何地成就熾盛精進，則彼菩薩名第四焰慧地。
</details>

<details>
  <summary markdown='span'>
   <span style="color:blue;font-size:120%;">
    <b>此地佛子由勤修，菩提分法發慧焰，較前發光尤超勝</b>
   </span>
  </summary>何故此地名曰焰慧？為顯此名之理由。頌曰：
  
<span style="font-size:110%;"> **此地佛子由勤修，菩提分法發慧焰，較前發光尤超勝** </span>

此地菩薩，由修三十七品菩提分法，發正智火焰，較前所說赤金光明尤為超勝，故此菩薩地名曰焰慧。

三十七品菩提分法，謂
[四念住](a "四念處：觀身不淨，觀受是苦，觀心無常，觀法無我。")、
[四正斷](a "四正勤：已生惡令永斷，未生惡令不生，未生善令生，已生善令增長。")、
[四神足](a "四如意足：  
1）欲如意足：希慕所修之法能如願滿足。  
2）精進如意足：於所修之法，專注一心，無有間雜，而能如願滿足。  
3）念如意足：於所修之法，記憶不忘，如願滿足。
4）思惟如意足：心思所修之法，不令忘失，如願滿足。")、
[五根](a "根，即能生之意，此五根能生一切善法。  
1）信根：篤信正道及助道法，則能生出一切無漏禪定解脫。  
2）精進根：修於正法，無間無雜。  
3）念根：乃於正法記憶不忘。  
4）定根：攝心不散，一心寂定，是為定根。  
5）慧根：對於諸法觀照明了，是為慧根。")、
[五力](a "力即力用，能破惡成善。  
1）信力：信根增長，能破諸疑惑。  
2）精進力：精進根增長，能破身心懈怠。  
3）念力：念根增長，能破諸邪念，成就出世正念功德。  
4）定力：定根增長，能破諸亂想，發諸禪定。  
5）慧力：慧根增長，能遮止三界見思之惑。")、
[七菩提分](a "七覺支：
1）擇法覺分：能揀擇諸法之真偽。  
2）精進覺分：修諸道法，無有間雜。  
3）喜覺分：契悟真法，心得歡喜。  
4）除覺分：能斷除諸見煩惱。  
5）捨覺分：能捨離所見念著之境。（或為“輕安”）  
6）定覺分：能覺了所發之禪定。  
7）念覺分：能思惟所修之道法。")、
[八聖道分](a "八正道：
1）正見：能見真理。  
2）正思惟：心無邪念。  
3）正語：言無虛妄。  
4）正業：住於清淨善業。  
5）正命：依法乞食活命。  
6）正精進：修諸道行，能無間雜。  
7）正念：能專心憶念善法。  
8）正定：身心寂靜，正住真空之理。")。

其四念住，如經云：「佛子！菩薩住此焰慧地，觀內身[循身觀](a "四念處觀中之身念處觀。修此觀法時，觀察身體，由頭至足，次第巡歷，觀三十六物皆不潔淨，故稱循身觀。")，勤勇念知 除世間貪憂。觀外身循身觀，勤勇念知 除世間貪憂。觀內外身循身觀，勤勇念知 除世間貪憂。  
如是觀內受、外受、內外受循受觀。  
觀內心、外心、內外心循心觀。  
觀內法、外法、內外法循法觀，勤勇念知除世間貪憂」。

四正斷如經云：「此菩薩，未生諸惡不善法，為不生故，欲生勤精進發心正斷；已生諸惡不善法，為斷故，欲生勤精進發心正斷；未生諸善法，為生故，欲生勤精進發心正行；已生諸善法，為住不失故，修令增廣故，欲生勤精進發心正行」。

四神足如經云：「此菩薩，修行欲定斷行，成就神足，依止厭，依止離，依止滅，回向於舍。修行精進定，心定，觀定斷行，成就神足，依止厭，依止離，依止滅，回向於舍」。

五根如經云：「此菩薩，修行信根，依止厭，依止離，依止滅，回向於舍。修行精進根、念根、定根、慧根，依止厭，依止離，依止滅，回向於舍」。  
五力謂能勝諸障品如前。

七菩提分，如經云：「此菩薩，修行念覺分，依止厭，依止離，依止滅，回向於舍。修行擇法覺分，精進覺分，喜覺分，輕安覺分，定覺分，舍覺分，依止厭，依止離，依止滅，回向於舍」。

八聖道分如經云：「此菩薩修行正見，依止厭，依止離，依止滅，回向於舍。修行正思惟、正語、正業、正命、正精進、正念、正定，依止厭，依止離，依止滅，回向於舍」。
</details>

<details>
  <summary markdown='span'>
   <span style="color:blue;font-size:120%;">
    <b>自見所屬皆遍盡。</b>
   </span>
  </summary>此地菩薩 非但修行 菩提分法。頌曰：
  
<span style="font-size:110%;"> **自見所屬皆遍盡。** </span>

此地菩薩，亦遍盡自見。  
如經雲：「佛子！菩薩住此焰慧地，所有身見為首，我、人、眾生、壽命、蘊界處，所起執者，出沒思惟，觀察治故，我所故，財物故，著處故，於如是等 一切皆離」。
</details>

## 第五菩提心難勝地

<details>
  <summary markdown='span'>
   <span style="color:blue;font-size:120%;">
    <b>大士住於難勝地，一切諸魔莫能勝</b>
   </span>
  </summary>今當宣說第五發心。頌曰：
  
<span style="font-size:110%;"> **大士住於難勝地，一切諸魔莫能勝** </span>

菩薩住第五地時，一切世界 所有天魔 尚不能勝，況魔眷屬。是故此地 名曰難勝。
</details>

<details>
  <summary markdown='span'>
   <span style="color:blue;font-size:120%;">
    <b>靜慮增勝極善知，善慧諸諦微妙性。</b>
   </span>
  </summary>又此菩薩，頌曰：
  
<span style="font-size:110%;"> **靜慮增勝極善知，善慧諸諦微妙性。** </span>

此於[十種波羅蜜多](a "布施 戒 安忍 精進 定 般若 方便 願 力 智。是菩薩到達大涅槃，必備之十種勝行。")中，靜慮波羅蜜多 最為增勝。  
善慧謂諸聖人，彼等之諦名善慧諦，即諸聖諦。  
性謂體性，微妙智所通達之性，名微妙性，即善了知善慧諸諦微妙體性。  
四聖諦謂苦集滅道。

設作是念：世尊唯說二諦，謂<ins>世俗諦</ins>與<ins>勝義諦</ins>，如父子相見會云：「世間智者於實法，不從他聞自然解，所謂世諦及勝義，離此更無第三法」。  
中論云：「諸佛依二諦，為眾生說法，一謂世俗諦，二謂勝義諦」。  
離二諦外 豈有四諦？  
曰：雖然為顯示 所取所舍 各有因果，故說四諦。  
**所舍品**謂<ins>雜染法</ins>，其<ins>果</ins>謂**苦諦**，<ins>因</ins>謂**集諦**。  
**所取品**謂<ins>清凈法</ins>，其<ins>果</ins>謂**滅諦**，<ins>能證之因</ins>謂**道諦**。  
其中**苦集道諦**，<ins>世俗諦</ins>攝；**滅諦**即<ins>勝義諦自性</ins>。  
如是雖說有余諸諦，如其所應 當知皆是 一諦中攝。

問：離四諦外 更說有余諦不？  
曰：有。  
如菩薩第五地經云：  
「如實知 此是苦聖諦，此是苦集聖諦，此是苦滅聖諦，此是苦滅道聖諦。  
善知世俗諦，善知勝義諦，善知相諦，善知差別諦，善知成立諦，善知事諦，善知生諦，善知盡無生智諦，善知入道智諦，善知一切菩薩地次第成就諦，乃至善知如來智成就諦。  
此菩薩，  
隨 眾生心樂 令歡喜故 知**世俗諦**，  
通達一實相故 知**勝義諦**，  
覺法自相共相故 知**相諦**，  
了諸法分位差別故 知**差別諦**。  
善分別<ins>蘊界處</ins>故 知**成立諦**，  
覺身心苦惱故 知**事諦**，  
覺諸趣生相續故 知**生諦**，  
一切熱惱畢竟滅故 知**盡無生智諦**，  
出生無二故 知**入道智諦**，  
正覺一切行相故 善知一切菩薩地次第成就 乃至 如來智成就諦」。
</details>

## 第六菩提心現前地

<details>
  <summary markdown='span'>
   <span style="color:blue;font-size:120%;">
    <b>現前住於正定心，正等覺法皆現前，現見緣起真實性，由住般若得滅定。</b>
   </span>
  </summary>今当宣说第六发心。颂曰：
  
  <span style="font-size:110%;"> **現前住於正定心，正等覺法皆現前，現見緣起真實性，由住般若得滅定。** </span>

由第五地已得清净静虑波罗蜜多，故第六地菩萨，住胜定心见甚深缘起实性，以清净般若波罗蜜多乃得灭定，前不能得，以未得<ins>增上慧</ins>故，唯成就增胜施等波罗蜜多未能得<ins>灭定</ins>也。

由知法性如影像故，第五地中见道谛故，现前趣证诸佛法故，此地名现前地。
</details>

<details>
  <summary markdown='span'>
   <span style="color:blue;font-size:120%;">
    <b>如有目者能引導，無量盲人到止境，如是智慧能攝取，無眼功德趣聖果。</b>
   </span>
  </summary>
  
<span style="font-size:110%;"> **如有目者能引導，無量盲人到止境，如是智慧能攝取，無眼功德趣聖果。** </span>

如一有目士夫，能引导一切盲人到欲往之处。如是般若波罗蜜多以能见正道非正道为性故，亦能摄取[诸余波罗蜜多功德](a "無眼功德。佛法中所说的功德尽管浩如烟海、说莫能尽，但可以总摄为两大类，即如有眼般的智慧功德与无眼般的方便功德。《大智度论》云：“五波罗密如同盲，现前智度乃为导。”在六度中如同盲人般之功德是施、戒等前五度波罗蜜多；如同明眼般之功德，是第六智慧波罗蜜多。若依无眼功德趣达圣果者，单凭此力绝无能至，必须借助或依靠明眼功德之引导方能到达所欲的究竟彼岸。")安立<ins>如来普光明地</ins>。  
问：前说“现见缘起真实性，由住般若得灭定”。菩萨云何见缘起之真实性？  
答：彼缘起实性非吾辈无明厚翳障蔽慧眼者之境界，唯是<ins>六地菩萨</ins>以上之境，故此不应问吾等，应问已涂善见空性安膳那药除无明翳成就慧眼之诸佛菩萨。  
问：般若经与十地经等，岂不明说修行般若波罗蜜多菩萨，见缘起性乎？故但当随彼圣教而说。  
答：<ins>圣教密意亦难解，吾辈自力，虽依圣教亦不能宣说真实，然堪为定量之大士所造诸论，则能无倒解释经意，要依彼论乃能了解圣教密意。</ins>
</details>

<details>
  <summary markdown='span'>
   <span style="color:blue;font-size:120%;">
    <b>如彼通達甚深法，依於經教及正理，如是龍猛諸論中，隨所安立今當說。</b>
   </span>
  </summary>颂曰：
  
<span style="font-size:110%;"> **如彼通達甚深法，依於經教及正理，如是龍猛諸論中，隨所安立今當說。** </span>

如修行般若波罗蜜多菩萨，如实现见诸法实性，如是[龙猛菩萨](a "龙树。《入中论》，由月称论师所著中观应成派名著，以《华严经》中十地为骨架，宣扬龙树菩萨等中观师之空义，以破除唯识师所认为阿赖耶识具有的唯识三性。被藏传佛教选入僧人必读的五部大论之一，余四为：《现观庄严论》《释量论》《俱舍论》《戒论》。")无倒了解诸经义已，亦于中论中依圣教正理，如实显示诸法实性谓<ins>无自性</ins>。我今唯依龙猛教理所说诸法实性，而正宣说。

问：如何得知龙猛菩萨无倒解释经义？  
答：由教证知。  
如楞伽经云：“南方碑达国，有吉祥比丘，其名呼曰龙，能破有无边。于世宏我教，善说无上乘，证得欢喜地，往生极乐国”。  
大云经云：“阿难陀！此离车子一切有情乐见童子，于我灭度后满四百年转为比丘其名曰龙，广宏我教法，后于极净光世界成佛，号智生光如来应正等觉”。  
故此菩萨 定能无倒 解释经义。
</details>

<details>
  <summary markdown='span'>
   <span style="color:blue;font-size:120%;">
     <b>若異生位聞空性，內心數數發歡喜，由喜引生淚流註，周身毛孔自動豎。</b>  
     <b>彼身已有佛慧種，是可宣說真性器，當為彼說勝義諦，其勝義相如下說。</b> 
   </span>
  </summary>
<span style="color:maroon">如实宣说 缘起诸论，唯应为夙植空性种子者说，不可为余人说，以彼闻空性，转起邪执，得大非义故。有一类异生由不善巧，诽谤空性而堕恶趣。或有一类，由误解空性为毕竟无，谤一切法，增长邪见。是故说者，当善了知闻者之信解差别，而为说空性正见也。</span>

问：既难决定为何种机可说空性，于何种人不可说空性，云何可知所应说耶？  
答：由外相状即能了知。

颂曰：

<span style="font-size:110%;">
  **若異生位聞空性，內心數數發歡喜，由喜引生淚流註，周身毛孔自動豎。**  
  **彼身已有佛慧種，是可宣說真性器，當為彼說勝義諦，其勝義相如下說。**
</span>

</details>

<details>
  <summary markdown='span'>
   <span style="color:blue;font-size:120%;">
    <b>彼器隨生諸功德，常能正受住凈戒，勤行布施修悲心，並修安忍為度生，</b>  
    <b>善根回向大菩提，復能恭敬諸菩薩，</b>
   </span>
  </summary>为如是闻者，勤说真实义，非空无果。颂曰：
  
<span style="font-size:110%;"> 
**彼器隨生諸功德，常能正受住凈戒，勤行布施修悲心，並修安忍為度生，**  
**善根回向大菩提，復能恭敬諸菩薩，** 
</span>

又彼闻者，非但不倒执空性 引生无义，且由听闻 空性正见 引生功德，彼闻空性见，如获宝藏 令不失坏。

彼作是念：我若犯戒，必因此缘而堕恶趣，致空性见 为之间断，故常<ins>受戒</ins> 守护不犯。  
又作是念：我纵能持戒 生诸善趣，倘生贫家，恒须追求 饮食衣服医药 资生之具，则听闻空性 皆将间断，故恒修<ins>布施</ins>。  
复作是念：要以大悲摄持空见 方能引生佛果，故恒修<ins>大悲</ins>。  
复作是念：嗔恚能堕恶趣，能令颜色丑恶，缘此令诸圣者不生欢喜，故恒修<ins>安忍</ins>。  
又见持戒等善根 若不回向一切种智，则非成佛之因，不能恒感无量大果，故持善根为度众生<ins>回向菩提</ins>。  
又见余人，不能如诸菩萨 宣说缘起性，故<ins>于菩萨生极敬重心</ins>。

如是常恒无间 修集善资粮已。
</details>

<details>
  <summary markdown='span'>
   <span style="color:blue;font-size:120%;">
    <b>善巧深廣諸大士，漸次當得極喜地。求彼者應聞此道。</b>
   </span>
  </summary>颂曰：
  
<span style="font-size:110%;"> **善巧深廣諸大士，漸次當得極喜地。求彼者應聞此道。** </span>

“求彼”，谓求得极喜地。“此”指下文所说，诸法真实性。且如经说。
</details>

<details>
  <summary markdown='span'>
   <span style="color:blue;font-size:120%;">
    <b>彼非彼生豈從他？亦非共生寧無因？</b>
   </span>
  </summary>
十地经云：“佛子！菩萨摩诃萨，已具足第五地，欲入第六现前地，当观诸法<ins>十种平等性</ins>。  
何等为十？谓一切法[无相](a "1")故平等性，一切法[无体](a "2")故平等性，[无生](a "3")故，[无起](a "4")故，[远离](a "5")故，[本来清净](a "6")故，[无戏论](a "7")故，[无取无舍](a "8")故平等性，一切法[如幻、如梦、如影、如响、如水中月、如镜中像、如化事](a "9")故平等性，一切法[有无不二](a "10")故平等性。  
菩萨如是善通达一切法自性，得明利随顺忍，得入菩萨第六现前地”。

此以正理成立诸法无生平等性，则余平等性亦易可知。

故圣者于中论初云：“**非自非从他，非共非无因，诸法随于何，其生终非有。**”  
“终”谓毕竟，  
随于何之“于”，表所依时、处、宗派，  
“诸”是能依 表内外诸法，  
应如是配释。“内外诸法于任何时处宗派，自生决定非有”。  
此中“非”字但与成立有之自生相连，不与有相连，破有义亦成立故。  
余三宗亦应如是配释。如是四宗本论成立。  
颂曰：

<span style="font-size:110%;"> **彼非彼生豈從他？亦非共生寧無因？** </span>

不自生之义，此云“彼非彼生”，余三亦应如是知。
</details>

### <span style="color:DarkCyan;">破自生</span>

<details>
  <summary markdown='span'>
   <span style="color:blue;font-size:120%;">
    <b>彼從彼生無少德。</b>
   </span>
  </summary>
<span style="color:DarkCyan;">未壹、破从同体之因生</span>  
<span style="color:DarkCyan;">申壹、同体应成无义生而破</span>

云何知不[自生](a "执自生者，以数论师为首。谓彼一切法，先有体性，后发展而出。有自性而后生，即是自生。彼宗之说，略近二元论，彼谓宇宙万有之因，为神我与自性。神我为享受者，自性为变化者。由神我动念欲享受故，自性即发生宇宙万有，如万宝囊，出一切物，总为二十五谛。彼自性者，体具三德，谓喜、忧、暗，即贪、嗔、痴，其性为轻动、沉重、昏暗。此三性平衡时，自性不起变化，即为冥性。若失平衡，则起变化。以有变起诸法功能，说名自性（彼虽不显说从自生，然执万有根源即自性，于自性中，有具体而微之诸法，即自生之义也）。神我后时厌诸受用境，遂修禅定而得天眼，由是见诸法之因为自性。自性为神我所见，遂起羞怯，收摄其所变化，神我与自性遂独立，而得解脱。此即彼宗所执流转还灭之理。（《入中论讲记》）")。颂曰：
  
<span style="font-size:110%;"> **彼從彼生無少德。** </span>

“彼”谓有生作用正生之芽，  
“从彼”谓从正生之自体，  
故芽之自体非从芽之自体生，即是此宗之义。  
自体已有，再从已有之芽体出生，毫无增上 功德上则已有故。
</details>

<details>
  <summary markdown='span'>
   <span style="color:blue;font-size:120%;">
    <b>生已復生不應理。</b>
   </span>
  </summary>
<span style="color:DarkCyan;">申贰、同体生不应理而破</span>

此自生宗亦违正理。颂曰：
  
<span style="font-size:110%;"> **生已復生不應理。** </span>

<span style="color:SandyBrown;">总标其失。下别破。</span>
</details>

<details>
  <summary markdown='span'>
   <span style="color:blue;font-size:120%;">
    <b>若計生已復生者，此應不得生芽等，盡生死際唯種生。</b>
   </span>
  </summary>
<span style="color:SandyBrown;">此显无穷过。</span>

<span style="color:DarkCyan;">申叁、应成不得生果之时而破</span>

<span style="font-size:110%;"> **若計生已復生者，此應不得生芽等，** </span>

若计种子生已复更生者，则以何事遮彼种生而令生芽，彼种子复生既无障碍，则芽苗茎等于此世间应皆不得生也。

<span style="color:SandyBrown;">种既生已，应复生种，不应生芽。又种既生已，</span>

<br><br>

<span style="color:DarkCyan;">申肆、应成种子无穷尽生而破</span>

复有过失。颂曰：

<span style="font-size:110%;"> **盡生死際唯種生。** </span>

理如前说。
<span style="color:SandyBrown;">又种既生已复能生种，自力能生，更无法可令不生，则乃至生死未空，种应常生种，无有穷尽。</span>
</details>

<details>
  <summary markdown='span'>
   <span style="color:blue;font-size:120%;">
    <b>云何彼能壞於彼？</b>
   </span>
  </summary>
<span style="color:DarkCyan;">未贰、破因果同一体性  
&nbsp;&nbsp;申壹、若因果同体应成不得差别法的阶段之过  
&nbsp;&nbsp;&nbsp;&nbsp;酉壹、因果变化不应理</span>  

设作是念：由水、时等能生芽之助缘，令种子变坏 令芽生起，芽与种子同时安住 成相违故，是种灭芽生 故无上说之过。又种子与芽非异，亦非不从自生。此不应理。颂曰：

<span style="font-size:110%;"> **云何彼能壞於彼？** </span>

种子与芽无异故，芽坏种子不应道理，如自体性。

<span style="color:SandyBrown;">此破伏救。外道救言：芽生之时，即种坏时。二者同时，同一体性，故名自生。芽有时即种无，故无无穷之过。此破彼云：汝先谓芽即是种，今言芽生能坏于种，云何彼自体还坏自体？要各有自性，始可说此坏于彼故。又种子即芽，若芽能坏种，种亦应能坏芽。实不如是，故汝救非也。</span>

<span style="color:Purple;">分析汝宗所许的观点：云何彼芽果能坏于彼种子呢？应不能坏，因为种芽同一体故。  
如汝所说，种芽并非他缘所生，自性本体一味故。若同一体性，因变化为果不应理。再者与种子同一体性之果法自己毁坏自己亦不可能，芽果怎么能坏于种子呢？</span>


</details>

<details>
  <summary markdown='span'>
   <span style="color:blue;font-size:120%;">
    <b>異於種因芽形顯、味力成熟汝應無。</b>
   </span>
  </summary>
<span style="color:DarkCyan;">酉贰、是故应成无形相等异体之过</span>  

复有过失。颂曰：

<span style="font-size:110%;"> **異於種因芽形顯、味力成熟汝應無。** </span>

“形”谓长圆等，  
“显”谓青黄等，  
“味”谓酸甘等，  
“力”谓势力差别。如身略近痔药便能疗痔疾，及手持神药便能腾空。  
“成熟”谓物转变差别，如荜芰等，味转甘美。  
若种芽无异，则如种子性中所有，应更无异形等事。  
然实有异事可得，如从蒜种子生水茎等芽，故说不异，不应道理。
</details>

<details>
  <summary markdown='span'>
   <span style="color:blue;font-size:120%;">
    <b>若舍前性成余性，云何說彼即此性？</b>
   </span>
  </summary>
<span style="color:DarkCyan;">
申贰、若得差别法者应成因果非一体之过	
&nbsp;&nbsp;酉壹、宣说差别法异一体不应理之真义
</span>

若作是念：舍种子位，转得异位，即是种子转变成芽，此亦非理。颂曰：

<span style="font-size:110%;"> **若舍前性成余性，云何說彼即此性？** </span>

彼意谓性无异，今以此计，则芽之无异性决定非有，故性无异之宗便不得成。  
若谓种芽形等虽异而物无别，亦不应理，离形等外无别物故。
</details>

<details>
  <summary markdown='span'>
   <span style="color:blue;font-size:120%;">
    <b>若汝種芽此非異，芽應如種不可取，或一性故種如芽，種亦可取不應許。</b>
   </span>
  </summary>
<span style="color:DarkCyan;">酉贰、如是应理则二者差别应成相同可取或不可取而破</span>

复有过失。颂曰：

<span style="font-size:110%;"> **若汝種芽此非異，芽應如種不可取，或一性故種如芽，種亦可取不應許。** </span>

如于芽位种子体性不可取，则芽体性亦应不可取，以离种子无异性故。如种子性，或如芽可取，种亦应可取，以离芽等无异性故，如芽性。欲离上说之过，故不应许种芽无异。
</details>

<details>
  <summary markdown='span'>
   <span style="color:blue;font-size:120%;">
    <b>因滅猶見異果故，世亦不許彼是一。</b>
   </span>
  </summary>自命通达真实而计执自生之邪宗已破，今显未学邪宗之世间名言中，计有自生亦不应理。颂曰：
  
<span style="font-size:110%;"> **因滅猶見異果故，世亦不許彼是一。** </span>

种子因已灭，犹有芽果可见，故世间亦未见种芽无异。若是一者，因不见时，果亦应不可见，然实可见，故彼等非全无异也。由此自生于真俗二品，皆违正理。
</details>

<details>
  <summary markdown='span'>
   <span style="color:blue;font-size:120%;">
    <b>故計諸法從自生，真實世間俱非理。</b>
   </span>
  </summary>颂曰：
  
<span style="font-size:110%;"> **故計諸法從自生，真實世間俱非理。** </span>

故[阿遮利耶](a "阿闍棃，意譯為軌範師、正行、悅眾、應可行、應供養、教授、智賢、傳授。意即教授弟子，使之行為端正合宜，而自身又堪為弟子楷模之師，故又稱導師。")未加简别，直云非自生而破之。  
<span style="color:SandyBrown;">真实：道理。世间：世人现见。</span>  
<span style="color:Purple;">是故数论派妄计诸法从自生的观点，无论是真实胜义谛中还是世间名言谛中俱非应理。  
佛护菩萨与月称菩萨诠释中观的论典中在以中观应成派的胜义理论破析自生时不加胜义世俗等任何鉴别，是直接抉择为无自生而总破的。</span>

有简别云：“诸法胜义非自生，有故，如有情”。所加胜义简别诚为无用。
</details>

<details>
  <summary markdown='span'>
   <span style="color:blue;font-size:120%;">
    <b>若計自生能所生，業與作者皆應一，非一故勿許自生，以犯廣說諸過故。</b>
   </span>
  </summary>计自生复有余过失。颂曰：
  
<span style="font-size:110%;"> **若計自生能所生，業與作者皆應一，非一故勿許自生，以犯廣說諸過故。** </span>

中论云：“因果是一者，是事终不然，若因果是一，生及所生一。” 一性非有，父子、眼与眼识皆应一故。  
中论云：“若然是可然，作作者则一。” 以是若怖所说众过，欲求无倒通达二谛，不应许诸法自生也。  
<span style="color:Purple;">设若妄计诸法皆从自生，则于能生之因与所生之果或能作者与所作业皆应成一体。实则非一，现量不同故勿执许诸法是自生的观点，以此已触犯了《中论》等中广说的诸多过失故。</span>
</details>

### <span style="color:DarkCyan;">破他生</span>
#### <span style="color:DarkCyan;">巳壹、总破承许他生</span>
##### <span style="color:DarkCyan;">午壹、总破真实义中许他生宗</span>
###### <span style="color:DarkCyan;">未壹、真实破他生</span>

<details>
  <summary markdown='span'>
   <span style="color:blue;font-size:120%;">
    <b>若謂依他有他生，火焰亦應生黑暗</b>
   </span>
  </summary>
<span style="color:SandyBrown;">此下破從他生。執他生者，內道小乘，大乘唯識，乃至中觀宗清辨等，皆攝在內。彼依佛說「四緣生諸法，更無第五緣」，謂緣及所生果，各有自性，故從他生。  
謂色法之果定有二緣：若此一法正爲彼法作因，如泥爲瓶因，是爲**因緣**，除因緣外餘法助果生者，如作瓶時和泥之水，燒坯之火，名**增上緣**。  
於心法之果，則具四：
前所熏成習氣種子爲**因緣**，
心起時所對之境爲**所緣**，
同類心前念過去，爲次念讓出地位，爲**等無間緣**，
眼識生時，以眼根、空、明等爲**增上緣**。  
小乘、唯識中人，謂緣有自性，果有作用非假立，亦有自性，故緣與果各有自性。  
果從緣生，故從他生。</span>

诸法决定不自生，故自生宗非理。然云：“岂从他？” 则不应理。  
以诸经说，从他四缘，所谓因缘、所缘缘、无间缘、增上缘而生诸法，虽非所欲，亦[须](a "必然")许他生也。有说：因缘是五因性。除能作因，凡所缘事即所缘缘，谓六识所缘一切法皆所缘缘；除入无余依涅槃心，其余一切心心所法皆无间缘；能作因即增上缘。有说：能生者谓因。依此体相，若此法是种子性 能生彼法，此法即彼法之因缘。如年老人依杖乃起，正生心心所法要依如杖之所缘乃生 彼法即所缘缘，是正生法之所依也。因灭无间即果之无间缘，如种灭无间为芽之等无间缘。若有此法 彼法乃生，此法即彼法之增上缘。又有余缘，若俱生，若后生等，皆此中摄。由大自在天等非是缘故，当知更无第五缘。

此他生义不能成立，违教理故。今说违理过，颂曰：

<span style="font-size:110%;"> **若謂依他有他生，火焰亦應生黑暗** </span>

<span style="color:Purple;">若谓依实有他体之因能产生实有之果。中观师破曰：若如是许，火焰亦应产生黑暗。</span>  
以[是](a "承认，认为对。")他故。然此非可见事，故此非有。  
<span style="color:SandyBrown;">初句牒彼計云：若依他緣而有他果(因果自性各別，因對果名他，果對因亦名他也)。因果各有自性，則因性非果性。因非果性能生果，那麼除因以外餘一切法，應亦能生此果，俱非果性故。量云：非因應能生果，非果性故，如汝所執因。亦可破云：石頭應生稻芽，非稻芽性故，如汝稻種芽性有別。一能生一不能生，不應理故。又非因若能生果，相違之因應生相違之果，火焰應生黑暗，其實不爾，是故不然。又非因能生果，石應生人，狗應生人頭，人應生狗尾，鴉應生孔雀毛，孔雀應生鴉毛，一果應從一切因生，一因應生一切果，一切因應生一切果，因果混亂，成大過失。諸非能生者，謂非因之一切法也。他性者，謂非果性。因與非因，同非果性，故不應說前者能生，後者不能生也。</span>

如中论云：“[因果是异者，是事亦不然](a "如果因果性不同，则会发生上述不存在之事。")，[若因果是异，因则同非因](a "如果因果性不同，因和非因就没有什么区别了。")”。
</details>

<details>
  <summary markdown='span'>
   <span style="color:blue;font-size:120%;">
    <b>又應一切生一切，諸非能生他性同。</b>
   </span>
  </summary>复有过失，颂曰：
  
<span style="font-size:110%;"> **又應一切生一切** </span>

应从一切是因非因，生一切是果非果之法。何以故？颂曰：

<span style="font-size:110%;"> **諸非能生他性同** </span>

如能生之稻种，是自果稻芽之他性。诸非能生之火、炭、麦种等，亦是他性。稻芽既从他性之稻种而生，亦应从火炭、麦种等而生。又如稻芽既从他稻种而生，则瓶衣等法亦应从彼生，然无是事。
</details>

<details>
  <summary markdown='span'>
   <span style="color:blue;font-size:120%;">
    <b>由他所生定謂果，雖他能生亦是因，從一相續能生生，稻芽非從麥種等。</b>
   </span>
  </summary>
<span style="color:DarkCyan;">释妨难</span>

他释难云：因果二法虽是他性，然非一切出生一切，现见决定故。颂曰：
  
<span style="font-size:110%;"> **由他所生定謂果，雖他能生亦是因，從一相續能生生，稻芽非從麥種等。** </span>

<span style="color:Purple;">倘若自相果法是由他缘所作，彼果则决定由此因所生，谓果决定。若彼因法能生彼果法，虽是有自性之他体法，但亦是能生果之亲因，谓因决定。此特殊之他才能立为因果，并非凡是他者皆能如是安立。比如稻芽必须是从与其同一相续所摄的同类种子方能产生，稻芽并非是从相续不同的麦种等中产生。</span>

<span style="color:SandyBrown;">此牒彼救也。初句謂果定由他生。第二句謂因於果爲他，雖與非因同，然以能生故，名此是因。第三句謂能生因要具二義；一、要與果同一相續，如一人少年壯年，同是一人。二、要在果前，能生必在所生前故。一相續，簡因以外一切非果性法。能生，簡一相續中所生之果。是故麥種稻種，雖同非稻芽性，然稻種稻芽同一相績，故稻芽從稻種生，麥種稻芽，非一相續，故不從麥種生。此釋通前非因亦能生果之難也。</span>

若法为他法所作，定说此法是他法之果，若法能生此果，虽是他性亦是此法之因。以是唯特殊之他乃是因果法，非凡他性皆是因果。要从一相续慑及能生者，乃生果法。若相续异如麦种等，或虽是一相续摄而非能生者。如前刹那不从后刹那生，故非从一切而生一切也。
</details>

<details>
  <summary markdown='span'>
   <span style="color:blue;font-size:120%;">
    <b>如甄叔迦麥蓮等，不生稻芽不具力，非一相續非同類，稻種亦非是他故。</b>
   </span>
  </summary>
<span style="color:DarkCyan;">破救</span>

此不应理。且间说因果者曰：汝说唯稻种子是稻芽因，余非彼因，唯有稻芽是稻种果，余非彼果。由何因缘决定如是？若谓见其决定故，更当问曰，何故见其决定如是？若但说云：由见其决定故说见其决定，不能说明见其决定之理由，则不能救前说众过。

复次，共知他性遍通一切，都无差别，即此亦能违害他宗。颂曰：

<span style="font-size:110%;"> **如甄叔迦麥蓮等，不生稻芽不具力，非一相續非同類，稻種亦非是他故。** </span>

如麦种、莲子、[甄叔迦花](a "甄叔迦，梵語 kiṃśuka，意譯赤色、肉色花。印度婆羅門教之聖樹。又作緊叔迦樹、堅叔迦樹、緊祝迦樹。產於印度半島。樹幹高度多在十二、三公尺以上，葉大花大，樹汁可製染料，種子榨油可作殺蟲劑。據慧琳音義卷十一載，其花赤紅，形如人手，又稱無憂樹、阿叔迦樹（梵 aśoka）。")等，以是他故，不许能生稻芽，不具能生稻芽之力，非一相续所摄，非是同类。如是稻种亦应不具足所说之差别以是他故。

<span style="color:Purple;">中观师继续破斥他生宗挽救自之过失的理由。如汝所说甄叔迦花、麦种、莲子等虽是他法，但不能产生稻芽，是因为不具能生稻芽之力，非同一相续所摄，亦非同类法，那么稻种亦非是具有观待稻芽的四种差别体相，因为有自性之他无有分别故。如是则一切生一切的过失，或是因非因皆不能生果的过失，汝宗仍然是无法摆脱。《中论》云：“若谓缘无果，而从缘中出，是果何不从，非缘中而出。”所以自相实有、堪忍自体的他生决定无法成立。</span>
</details>

<details>
  <summary markdown='span'>
   <span style="color:blue;font-size:120%;">
    <b>芽種既非同時有，無他云何種是他？芽從種生終不成，故當棄舍他生宗。</b>
   </span>
  </summary>
<span style="color:DarkCyan;">酉壹、前因后果而破他生</span>

如是已破他生之他，今当宣说因果之他非有。颂曰：
  
<span style="font-size:110%;"> **芽種既非同時有，無他云何種是他？芽從種生終不成，故當棄舍他生宗。** </span>

<span style="color:Purple;">中观师继续破曰：汝宗所谓的自相他生根本不能成立，因为芽不是种，种亦非芽的道理人人皆知，并且此二存在的时间亦有着明显的前后差别，既然种芽非同时俱有，那么相互对应的他也就无法成立，云何更说种子是异于芽果之他呢？以此即可论断计自性的芽果从种子产生之事终将不成，是故汝等应当弃舍诸法从他生之宗。</span>

如现有弥勒与邬波笈多，互相观待乃见为异。然种子与芽非同时可见，种子未变坏定无芽故，与种同时既无有芽，故种上无离芽之他性，若无他性，则说芽从他生决定非理，故当弃舍他生之宗也。中论云：“如诸法自性，不在诸缘中，以无自性故，他性亦复无”。此言诸缘，谓若因，若缘，若因缘和合，若不和合，其自性未坏，必无果性，尚未生故。若无果性，则诸缘中定无他性，由有此法表有彼法，是第七啭声。若许缘是所依，果性于缘中如枣在盘，然此非有。若彼中无此，则此不从彼生，如沙中无油。中论云：“若谓缘无果，而从缘中出，是果何不从，非缘中而出”。彼所依义，阿还利耶此颂已善辨讫，故不嘉。
</details>

<details>
  <summary markdown='span'>
   <span style="color:blue;font-size:120%;">
    <b>猶如現見秤兩頭，低昂之時非不等，所生能生事亦爾。</b>
   </span>
  </summary>
<span style="color:DarkCyan;">释难</span>

外曰：上说芽种非同时有，不应道理。种子正灭即有芽生，如秤两头，低昂同时，何时种灭，尔时芽生，种灭芽生二者同时，故种与芽亦同时有，以有他性，无上过失。颂曰：
  
<span style="font-size:110%;"> **猶如現見秤兩頭，低昂之時非不等，所生能生事亦爾。** </span>
</details>

<details>
  <summary markdown='span'>
   <span style="color:blue;font-size:120%;">
    <b>設是同時此非有。</b>
   </span>
  </summary>
<span style="color:SandyBrown;">总破其救</span>

虽作是计。颂曰：
  
<span style="font-size:110%;"> **設是同時此非有。** </span>

若以秤喻，便计能生所生二法之生灭同时者，不应道理。秤之低昂虽是同时，然所表法非同时有，故不应理也。
</details>

<details>
  <summary markdown='span'>
   <span style="color:blue;font-size:120%;">
    <b>正生趣生故非有，正滅謂有趣於滅，此二如何與秤同？</b>
   </span>
  </summary>如何非有？颂曰：
  
<span style="font-size:110%;"> **正生趣生故非有，正滅謂有趣於滅，此二如何與秤同？** </span>

正生谓趣向于生故是未来，正灭谓趣向于灭故是现在。故未有未生者乃生，已有现在者乃灭，此云何能与秤相等。秤之两头俱是现在，故低昂作用同时有。种子与芽一是现在一是未来，非同时有故此与秤不同。
</details>

<details>
  <summary markdown='span'>
   <span style="color:blue;font-size:120%;">
    <b>此生無作亦非理。</b>
   </span>
  </summary>
<span style="color:SandyBrown;">此破伏救。謂彼救言：因果二法雖不同時，因滅果生仍可同時，生滅同時，彼滅爲此生之因，故可說從他生。</span>  
设作是念：法虽非同时，然彼法之作用是同时有。此亦不然，不许彼作用异彼法故。  
复有过失。颂曰：

<span style="font-size:110%;"> **此生無作亦非理。** </span>

<span style="color:SandyBrown;"> 此破彼云：所生之果無，故生之作用亦無，作用與法不離故。具生之作者既無，故不可說生滅同時。</span> 

生作用之作者谓芽，彼芽尚在未来故非有。彼所依既非有，此能依亦必非有。生既非有，如何能与灭同时耶？故说作用同时不应道理。中论云：“若有未生法，说言有生者，此法若无有，云何能有生”。若说芽等未生法于生前先有乃可生者，然于生前不能安立少法为有，以未生故。若生作用所依之法，于生前非有，云何能有生也？此字指法差别，法字第七啭声。无有亦是法差别，云何与生相连。谓若无此法，云何能生，应全不生也。

若谓稻秆经云：“如秤低昂之理，若何刹那种子谢灭，即被刹那有芽生起”。岂非以秤为喻耶？曰：虽举是喻，然非说他生，亦非说自相生，是为显示**同时缘起**，无诸分别，如幻事故。如云：“种若灭不灭，芽生均非有，<span style="color:maroon">故佛说法生，一切如幻事</span> ”。
</details>

<details>
  <summary markdown='span'>
   <span style="color:blue;font-size:120%;">
    <b>眼識若離同時因，眼等想等而是他，已有重生有何用，若謂無彼過已說。</b>
   </span>
  </summary>
<span style="color:DarkCyan;">酉贰、因果同时而破他生</span>

<span style="color:SandyBrown;">彼復救云：佛說眼識生，有同時因，謂眼等根，及作意受想等心所，故因果同時無過。  
然佛說同時因果 但說二法同時觀待，未說各各實有自性。 </span>

有作是说：若种与芽 非同时有，无他性故，他生非理；若同时有 即有他性 故有他生。如眼识与俱有受等，如眼色等与受等俱有，唯是同时乃生眼识。如是眼等与心，亦唯同时者，乃是受等之缘。此定非有。颂曰：

<span style="color:Purple;">他生宗仍为救护自之观点说：通过上述理论观察，虽然不能成立前因后果之他生，但可以成立因与果同时俱有的他生。比如在生起眼识时，若有眼根、作意、受性、所缘境等同时因，并且此眼等想等而是他法（生眼识之因），故许此生应无过失。</span>

<span style="font-size:110%;"> **眼識若離同時因，眼等想等而是他，已有重生有何用，若謂無彼過已說。** </span>

<span style="color:SandyBrown;"> 
故此破彼云：若如汝計，眼識離眼根及想等心所，而有各別對立之自體，則眼識已有，何用再生。生已再生，等同自生 有無窮之過。若謂於眼根等外，無彼對立眼識，則仍墮無他性之過，如上已說。</span>

若许眼等想等诸同时法，是现在眼识之缘者、此已有眼识待彼眼等虽成他性，然已有者重生全无少用，故生非有。若欲避无所生之过，不许彼已有者，则眼识非有故，眼识非他，此过已说。  
以是计他生者，纵使有他则生非有，以无生故，二者俱无。纵使有生，则他非有，以无他故 二者亦无。故一切种 无有他义，他义空故 唯留他名，是故此执 不应道理。
</details>

<details>
  <summary markdown='span'>
   <span style="color:blue;font-size:120%;">
    <b>生他所生能生因，為生有無二俱非？有何用生無何益？二俱俱非均無用。</b>
   </span>
  </summary>今明因果中无观待因义。颂曰：
  
<span style="font-size:110%;"> **生他所生能生因，為生有無二俱非？有何用生無何益？二俱俱非均無用。** </span>

<span style="color:SandyBrown;">此以果有無四句，總破他生。  
所生，爲果之異名。  
初二句問彼：汝所謂能生果之因，爲生先有之果？爲生先無之果？爲生亦有亦無二俱之果？爲生俱非有無之果？若因果有自性者，於此四句中汝必居其一。  
若先有果而生，已有何用生？若先無果而生，先無何能生？若亦有亦無而生，則俱有同上二過，若非有非無而生，非有同無，非無同有，仍是亦有亦無，其過亦同。</span>

<span style="color:Purple;">若许能生所生之因果是他体，那么为生已有或生无有、生二俱、生非二俱的自相果呢？若许生已有之果，又何用彼能生之因呢？否则生已复生亦非理的过失仍然难免。若生未有者，永不能生，本来没有的法既便是集聚众多生缘亦无任何益处。同样以此类推二俱、非二俱之生均为无用。</span>

且能生因，生已有之所生者，决定非有。前云：“生已复生亦非理”等已出过故，诸缘于彼全无少用。  
若谓所生非有者，彼诸能生亦复何益？彼如兔角毕竟无故。  
四百论云：“[若许已有果，及计尚无果](a "破斥两种极端见解  
若许已有果：指外道数论派主张的'因中有果论'，认为结果在因位时已然存在。  
及计尚无果：指胜论派主张的'因中无果论'，认为结果在因位时完全不存在。  
中观派指出这两种观点都违背缘起法则，前者会导致因果同时存在的逻辑矛盾，后者则否定了因果的延续性。")，
[柱等庄饰屋](a "是经典的中观譬喻。单独看柱子、横梁、装饰等元素时，并无'房屋'的实体存在。但当因缘和合时，这些元素暂时显现为'房屋'的功用。若执着房屋实有自性，就陷入了概念分别的陷阱。")，
[此义应非有](a "空性的中道义：此教法并非单纯的哲学辩论，更直指修行核心。执'实有因果'会导致功利主义修行；执'虚无因果'则会堕入断灭见。唯有通达缘起性空，才能生起无所得的正见。")”。  
中论云：“[若果定有性，因为何所生](a "若果具有独立自性（定有性），则果应恒常存在，无需依赖因缘而生。如瓶中本有油，则压榨芝麻便成虚设。这直接否定了'果从因生'的基本逻辑。")，
[若果定无性，因为何所生](a "若果完全无自性（绝对虚无），则如同石女儿、龟毛般本不存在，纵有万般因缘亦不能生。此破斥'无中生有'的妄见。")。
[因不生果者，则无有因相](a "因果本相依而成立，若因不能生果（因相失效），则所谓'因'已失去作为因的定义。")，
若无有因相，谁能有是果”。

若二俱者，因有何用，俱犯上说二过故。二俱法即是二相，二相所有者二俱即有。由有无性于同时一法上亦定非有，故彼性之法非有，彼非有故，诸能生缘于彼何用。  
[中论云](a "《中论》中的这一偈颂通过犀利的逻辑破斥了将“涅槃”执为实有或虚无的两种极端见解，直指涅槃超越“有/无”二元对立的空性本质。")：
“[有无二事共，云何是涅槃](a "若认为涅槃是“有”（实存）与“无”（虚无）的共存体，这种矛盾概念如何能成立？")，
[是二不同处，如明暗不慎](a "“有”与“无”如同光明与黑暗，无法在同一时空共存，以此喻指“有/无”二元对涅槃的定义自相矛盾。")”。  
又云：“作者定不定，不能作二业，有无相违故，一处则无二”。

若谓俱离二边，其果非有非无，彼俱离二边之果，缘有何用？以俱离有无二性之果定非有故。亦有亦无既非有，则云非有非无而遮有无，亦无少许别法。若“有无”俱非有，则亦无“非有”、“非无”也。  
中论云：“分别非有无，如是名涅槃，若有无成者，非有非无成”。
</details>

###### <span style="color:DarkCyan;">未贰、世间妨难</span>

<details>
  <summary markdown='span'>
   <span style="color:blue;font-size:120%;">
    <b>世住自見許為量，此中何用說道理？他從他生亦世知，故有他生何用理？</b>
   </span>
  </summary>
<span style="color:DarkCyan;">妨难</span>

外曰：前为成立他生所说诸理，如干薪上注以酥油，被汝之慧火焚烧殆尽，能使汝慧火炽然之理薪，前已足矣。然他生是世间已成之义，不须再用正理成立，世间现见最有力故。颂曰：

<span style="font-size:110%;"> **世住自見許為量，此中何用說道理？他從他生亦世知，故有他生何用理？** </span>

一切世人唯住自见，既是唯见他生，此最有力，其要安立正理者，唯是不现见法，非现见法，以是虽无正理，已成诸法唯是他生。

此乃未能无倒了达论义，复因无始以来法执习气成熟，骤闻舍离法执，如离亲友深生不忍，遂谓世间违害。若不广说世间道理，不能除被世间违害之难。

<span style="color:SandyBrown;">彼以道理不能立他生，故捨道理以世間現見爲救，與論主出世間相違過也。謂世人皆依自所見以爲眞實，事實勝過雄辯，何用多說道理？他從他生，如母生子，如種生芽，世所共知，故現見有他生，何用道理推求乎？  
然現見者，未必實有，不現見有，未必斷無。人之祖先，雖不現見，然可推知必有。人身剎那無常之相，自身亦不能現見，然以有少壯衰老，亦可推知必有。反是，如鏡像夢境，非不現見，然非實有。故實有非實有，要由道理觀察方能決定，如其實有，必道理觀察可得，五識所見，唯是現象，乃諸法之皮毛。即眼識現前所見一切器具，亦唯見其表面一層，其表面以內之物，即非眼識所得。何況眞理，豈是五識之境？世人由無始名言虛妄分別熏習之力，見諸法從他生，然不見有自性因果之他生也。彼由見有他生故，遂執實有他生。今所[諍](a "以直言纠正、规劝。")者，正諍世人所見他生是否有自性，云何汝以彼見有「他生」，難我所說無「自性他生」乎？</span>
</details>

<details>
  <summary markdown='span'>
   <span style="color:blue;font-size:120%;">
    <b>由於諸法見真妄，故得諸法二種體，說見真境即真諦，所見虛妄名俗諦。</b>
   </span>
  </summary>
<span style="color:DarkCyan;">彼答</span>

为明世间违害境之差别，先说二谛建立，颂曰：

<span style="font-size:110%;"> **由於諸法見真妄，故得諸法二種體，說見真境即真諦，所見虛妄名俗諦。** </span>

诸佛世尊 无倒证知 二谛体性，宣说行思与芽等内外诸法之体性有二：
谓**世俗**与**胜义**。  
**胜义**谓现见真胜义智所得之体性，此是一体，然非自性有。  
**世俗**谓诸异生为<ins>无明翳</ins>障蔽慧眼，由彼妄见之力所得体性。然非如异生所见自性，即实有彼自性。  
故一切法有此二种体性可得。  
此二体性，其见真智之境，即是真胜义谛。此体性下当广说。  
见妄识之境，即世俗谛。
</details>

<details>
  <summary markdown='span'>
   <span style="color:blue;font-size:120%;">
    <b>妄見亦許有二種，謂明利根有患根，有患諸根所生識，待善根識許為倒。</b>
   </span>
  </summary>
如是已建立二谛。今明见虚妄中，复有见正倒二类，故被所取境与能取识皆有二类。颂曰：
  
<span style="font-size:110%;"> **妄見亦許有二種，謂明利根有患根，有患諸根所生識，待善根識許為倒。** </span>

明利根，谓无眩翳未害黄眼等症，及如是无倒而取外境。  
有患根，谓与上相违。  
有患诸根之识，观待无患善根诸识，许为颠倒识。
</details>

<details>
  <summary markdown='span'>
   <span style="color:blue;font-size:120%;">
    <b>無患六根所取義，即是世間之所知，唯由世間立為實，余即世間立為倒。</b>
   </span>
  </summary>
如此诸识 颠不颠倒 分为二类，其境亦尔。颂曰：
  
<span style="font-size:110%;"> **無患六根所取義，即是世間之所知，唯由世間立為實，余即世間立為倒。** </span>

如眩翳黄眼等症，食[商陆](a "一种植物，吃了可能中毒，症状包括头晕眼花、浑身乏力、神志不清等。")药等，是为内身能坏诸根之因缘。如窥油、水、明镜、空谷、歌声、日光与特殊时处现前等，是为外界能坏诸根之因缘。若有此缘，即使无内身坏根诸缘，亦见影像、谷响、阳焰水等。幻师所诵咒所配药当知亦尔。即此咒药，及邪教，似因等，亦能坏意根。梦等建立下当广说。  
以是诸根若无上说障缘，则六根所取义，皆是世间所通达，
<span style="color:maroon">观待世间说名真实，非观待圣者。</span>

其影像等 有患诸根 所见之境，即 观待世间 亦是颠倒。
</details>

<details>
  <summary markdown='span'>
   <span style="color:blue;font-size:120%;">
    <b></b>
   </span>
  </summary>
  
<span style="font-size:110%;"> **無知睡擾諸外道，如彼所計自性等，及記幻事陽焰等，此於世間亦非有。** </span>

</details>

<details>
  <summary markdown='span'>
   <span style="color:blue;font-size:120%;">
    <b></b>
   </span>
  </summary>
  
<span style="font-size:110%;"> **如有翳眼所緣事，不能害於無翳識，如是諸離凈智識，非能害於無垢慧。** </span>

</details>

<details>
  <summary markdown='span'>
   <span style="color:blue;font-size:120%;">
    <b></b>
   </span>
  </summary>
  
<span style="font-size:110%;"> **癡障性故名世俗，假法由彼現為諦，能仁說名世俗諦，所有假法唯世俗。** </span>

</details>

<details>
  <summary markdown='span'>
   <span style="color:blue;font-size:120%;">
    <b></b>
   </span>
  </summary>
  
<span style="font-size:110%;"> **如眩翳力所遍計，見毛發等顛倒性，凈眼所見彼體性，乃是實體此亦爾。** </span>

</details>

<details>
  <summary markdown='span'>
   <span style="color:blue;font-size:120%;">
    <b></b>
   </span>
  </summary>
  
<span style="font-size:110%;"> **若許世間是正量，世見真實聖何為？所修聖道復何用？愚人為量亦非理。** </span>

</details>

<details>
  <summary markdown='span'>
   <span style="color:blue;font-size:120%;">
    <b></b>
   </span>
  </summary>
  
<span style="font-size:110%;"> **世間一切非正量，故真實時無世難** </span>

</details>

<details>
  <summary markdown='span'>
   <span style="color:blue;font-size:120%;">
    <b></b>
   </span>
  </summary>
  
<span style="font-size:110%;"> **若以世許除世義，即說彼為世妨難。** </span>

</details>

<details>
  <summary markdown='span'>
   <span style="color:blue;font-size:120%;">
    <b></b>
   </span>
  </summary>
  
<span style="font-size:110%;"> **世間僅殖少種子，便謂此兒是我生，亦覺此樹是我栽，故世亦無從他生。** </span>

</details>

<details>
  <summary markdown='span'>
   <span style="color:blue;font-size:120%;">
    <b></b>
   </span>
  </summary>
  
<span style="font-size:110%;"> **由芽非離種為他，故於芽時種無壞，由其非有一性故，芽時不可云有種。** </span>

</details>

##### <span style="color:DarkCyan;">午贰、世俗中亦无自性生</span>

<details>
  <summary markdown='span'>
   <span style="color:blue;font-size:120%;">
    <b></b>
   </span>
  </summary>
  
<span style="font-size:110%;"> **若謂自相依緣生，謗彼即壞諸法故，空性應是壞法因；然此非理故無性。** </span>

</details>

<details>
  <summary markdown='span'>
   <span style="color:blue;font-size:120%;">
    <b></b>
   </span>
  </summary>
  
<span style="font-size:110%;"> **設若觀察此諸法，離真實性不可得，是故不應妄觀察，世間所有名言諦。** </span>

</details>

<details>
  <summary markdown='span'>
   <span style="color:blue;font-size:120%;">
    <b></b>
   </span>
  </summary>
  
<span style="font-size:110%;"> **於真性時以何理，觀自他生皆非理，彼觀名言亦非理，汝所計生由何成？** </span>

</details>

<details>
  <summary markdown='span'>
   <span style="color:blue;font-size:120%;">
    <b></b>
   </span>
  </summary>
  
<span style="font-size:110%;"> **如影像等法本空，觀待緣合非不有，於彼本空影像等，亦起見彼行相識。**  
**如是一切法雖空，從空性中亦得生**</span>

</details>

<details>
  <summary markdown='span'>
   <span style="color:blue;font-size:120%;">
    <b></b>
   </span>
  </summary>
  
<span style="font-size:110%;"> **二諦俱無自性故，彼等非斷亦非常。** </span>

</details>

<details>
  <summary markdown='span'>
   <span style="color:blue;font-size:120%;">
    <b></b>
   </span>
  </summary>
  
<span style="font-size:110%;"> **由業非以自性滅，故無賴耶亦能生，有業雖滅經久時，當知猶能生自果。** </span>

</details>

<details>
  <summary markdown='span'>
   <span style="color:blue;font-size:120%;">
    <b></b>
   </span>
  </summary>
  
<span style="font-size:110%;"> **如見夢中所緣境，愚夫覺後猶生貪，如是業滅無自性，從彼亦能有果生。** </span>

</details>

<details>
  <summary markdown='span'>
   <span style="color:blue;font-size:120%;">
    <b></b>
   </span>
  </summary>
  
<span style="font-size:110%;"> **如境雖俱非有性，有翳唯見毛發相，而非見為余物相，當知已熟不更熟。** </span>

</details>

<details>
  <summary markdown='span'>
   <span style="color:blue;font-size:120%;">
    <b></b>
   </span>
  </summary>
  
<span style="font-size:110%;"> **故見苦果由黑業，樂果唯從善業生。無善惡慧得解脫。亦遮思惟諸業果。** </span>

</details>

<details>
  <summary markdown='span'>
   <span style="color:blue;font-size:120%;">
    <b></b>
   </span>
  </summary>
  
<span style="font-size:110%;"> **說有賴耶數取趣，及說唯有此諸蘊，此是為彼不能了，如上甚深義者說。** </span>

</details>

<details>
  <summary markdown='span'>
   <span style="color:blue;font-size:120%;">
    <b></b>
   </span>
  </summary>
  
<span style="font-size:110%;"> **如佛雖離薩迦見，亦常說我及我所，如是諸法無自性，不了義經亦說有。** </span>

</details>

#### <span style="color:DarkCyan;">巳贰、别破唯识宗</span>


不見能取離所取，通達三有唯是識，故此菩薩住般若，通達唯識真實性。
猶如因風鼓大海，使有無量波濤生，從一切種阿賴耶，以自功能生唯識。
是故依他起自性，是假有法所依因，無外所取而生起，實有及非戲論境。
無外境心有何喻？若答如夢當思擇，若時我說夢無心，爾時汝喻即非有。
若以覺時憶念夢，證有意者境亦爾，如汝憶念是我見，如是外境亦應有。
設日睡中無眼識，故色非有唯意識，執彼行相以為外，如於夢中此亦爾。
如汝外境夢不生，如是意識亦不生，
眼與眼境生眼識，三法一切皆虛妄， 余耳等三亦不生。
如於夢中覺亦爾，諸法皆妄心非有，行境無故根亦無。
此中猶如已覺位，乃至未覺三皆有，如已覺後三非有，癡睡盡後亦如是。
由有翳根所生識，由翳力故見毛等，觀待彼識二俱實，待明見境二俱妄。
若無所知而有心，則於發處眼相隨，無翳亦應起發心，然不如是故非有。
若謂凈見識功能，未成熟故識不生，非是由離所知法，彼能非有此不成。
已生功能則非有，未生體中亦無能，非離能別有所別，或石女兒亦有彼。
若想當生而說者，既無功能無當生。若互相依而成者，諸善士說即不成。
若滅功能成熟生，從他功能亦生他。諸有相續互異故，一切應從一切生。
彼諸剎那雖互異，相續無異故無過。此待成立仍不成，相續不異非理故。
如依慈氏近密法，由是他故一非續，所有自相各異法，是一相續不應理。
能生眼識自功能，從此無間有識生，即此內識依功能，妄執名為色根眼。
此中從根所生識，無外所取由自種，變似青等愚不了，凡夫執為外所取。
如夢實無余外色，由功能熟生彼心，如是於此醒覺位，雖無外境意得有。
如於夢中無眼根，有似青等意心生， 無眼唯由自種熟，此間盲人何不生？
若如汝說夢乃有，第六能熟醒非有， 如此無第六能熟，說夢亦無何非理？
如說無眼非此因，亦說夢中睡非有， 是故夢中亦應許，彼法眼為妄識因。
隨此如如而答辯，即見彼彼等同宗， 如是能除此妄諍，諸佛未說有實法。
諸瑜伽師依師教，所見大地骨充滿， 見彼三法亦無生，說是顛倒作意故。
如汝根識所見境，如是不凈心見境， 余觀彼境亦應見，彼定亦應不虛妄。
如同有翳諸眼根，鬼見膿河心亦爾。 總如所知非有故，應知內識亦非有。
若離所取無能取，而有二空依他事， 此有何由能證知？未知云有亦非理。
彼自領受不得成，若由後念而成立， 立未成故所宣說，此尚未成非能立。
從許成立有自證，憶彼之念亦非理， 他故如未知身生，此因亦破諸差別。
由離能領受境識，此他性念非我許， 故能憶念是我見；此復是依世言說。
是故自證且非有，汝依他起由何知？作者作業作非一，故彼自知不應理。
若既不生復無知，謂有依他起自性， 石女兒亦何害汝。由何謂此不應有？
若時都無依他起，云何得有世俗因？如他由著實物故，世間建立皆破壞。
出離龍猛論師道，更無寂滅正方便， 彼失世俗及真諦，失此不能得解脫。
由名言諦為方便，勝義諦是方便生， 不知分別此二諦，由邪分別入歧途。
如汝所計依他事，我不許有彼世俗， 果故此等雖非有，我依世間說為有。
如斷諸蘊入寂滅，諸阿羅漢皆非有， 若於世間亦皆無，則我依世不說有。
若世於汝無妨害，當待世間而破此， 汝可先與世間諍，後有力者我當依。
現前菩薩已現證，通達三有唯是識， 是破常我作者故，彼知作者唯是心。
故為增長智者慧，遍智曾於楞伽經， 以摧外道高山峰，此語金剛解彼意。
各如彼彼諸論中，外道說數取趣等， 佛見彼等非作者，說作世者唯是心。
如覺真理說名佛，如是唯心最主要， 經說世間唯是心，故此破色非經義。
若知此等唯有心，故破離心外色者， 何故如來於彼經，復說心從癡業生？
有情世間器世間，種種差別由心立， 經說眾生從業生，心已斷者業非有。
若謂雖許有色法，然非如心為作者， 則遮離心余作者，非是遮遣此色法。
若謂安住世間理，世間五蘊皆是有；若許現起真實智，行者五蘊皆非有。
無色不應執有心，有心不可執無色。般若經中佛俱遮，彼等對法俱說有。
二諦次第縱破壞，汝物已遮終不成， 由是次第知諸法，真實不生世間生。
經說外境悉非有，唯心變為種種事， 是於貪著妙色者，為遮色故非了義。
佛說此是不了義。此非了義理亦成， 如是行相諸余經，此教示顯不了義。
佛說所知若非有，則亦易除諸能知， 由無所知即遮知，是故佛先遮所知。
如是了知教規已，凡經所說非真義， 應知不了而解釋，說空性者是了義。
計從共生亦非理，俱犯已說眾過故， 此非世間非真實，各生未成況共生？
若計無因而有生，一切恒從一切生， 世間為求果實故，不應多門收集種。
眾生無因應無取，猶如空花色與香， 繁華世間有可取，知世有因如自心。
汝論所說大種性，汝心所緣且非有， 汝意對此尚愚暗，何能正知於他世？
破他世時汝自體，於所知性成倒見， 由具彼見同依身，如計大種有性時。
大種非有前已說，由前總破自他生， 共生及從無因生，故無未說諸大種。
由無自他共無因，故說諸法離自性；世有厚癡同稠雲，故諸境性顛倒現。
如由翳力倒執發，二月雀翎蜂蠅等， 如是無智由癡過，以種種慧觀有為。
說癡起業無癡滅，唯使無智者了達， 慧日破除諸冥暗，智者達空即解脫。
若謂諸法真實無，則彼應如石女兒， 於名言中亦非有，故彼定應自性有。
有眩翳者所見境，彼毛發等皆不生， 汝且與彼而辯諍，後責無明眩翳者。
若見夢境尋香城，陽焰幻事影像等， 即同不生非有性，汝云何見應非理。
此於真實雖無生，然不同於石女兒， 非是世間所見境，故汝所言不決定。
如石女兒自性生，真實世間均非有， 如是諸法自性生，世間真實皆悉無。
故佛宣說一切法，本寂靜離自性生， 復是自性般涅槃，以是知生恒非有。
如說瓶等真實無，世間共許亦容有， 應一切法皆如是，故不同於石女兒。
諸法非是無因生，非由自在等因生， 非自他生非共生，故知唯是依緣生。
由說諸法依緣生，非諸分別能觀察， 是故以此緣起理，能破一切惡見網。
有性乃生諸分別，已觀自性鹹非有， 無性彼等即不生，譬如無薪則無火。
異生皆被分別縛，能滅分別即解脫， 智者說滅諸分別，即是觀察所得果。
論中觀察非好諍，為解脫故顯真理， 若由解釋真實義，他宗破壞亦無咎。
若於自見起愛著，及嗔他見即分別， 是故若能除貪嗔，觀察速當得解脫。
慧見煩惱諸過患，皆從薩迦耶見生， 由了知我是彼境，故瑜伽師先破我。
外計受者常法我，無德無作非作者， 依彼少分差別義，諸外道類成多派。
如石女兒不生故。彼所計我皆非有。此亦非是我執依，不許世俗中有此。
由於彼彼諸論中，外道所計我差別， 自許不生因盡破，故彼差別皆非有。
是故離蘊無異我，離蘊無我可取故， 不許為世我執依，不了亦起我見故。
有生傍生經多劫，彼亦未見常不生， 然猶見彼有我執，故離五蘊全無我。
由離諸蘊無我故，我見所緣唯是蘊， 有計我見依五蘊，有者唯計依一心。
若謂五蘊即是我，由蘊多故我應多。其我復應成實物，我見緣物應非倒。
般涅槃時我定斷，般涅槃前諸剎那， 生滅無作故無果，他所造業余受果。
實一相續無過者，前已觀察說其失， 故蘊與心皆無我，世有邊等無記故。
若汝瑜伽見無我，爾時定見無諸法， 若謂爾時離常我，則汝心蘊非是我。
汝宗瑜伽見無我，不達色等真實義， 緣色轉故生貪等，以未達彼本性故。
若謂佛說蘊是我，故計諸蘊為我者， 彼為破除離蘊我，余經說色非我故。
由余經說色非我，受想諸行皆非我， 說識亦非是我故，略標非許蘊為我。
經說諸蘊是我時，是諸蘊聚非蘊體， 非依非調非證者，由彼無故亦非聚。
爾時支聚應名車，以車與我相等故。經說依止諸蘊立，故唯蘊聚非是我。
若謂是形色乃有，汝應唯說色是我， 心等諸聚應非我，彼等非有形狀故。
取者取一不應理，業與作者亦應一。 若謂有業無作者，不然離作者無業。
佛說依於地水火、風識空等六種界， 及依眼等六觸處，假名安立以為我。
說依心心所立我，故非彼等即是我， 彼等積聚亦非我，永斷我執最希有。
故彼非是我執境，證無我時斷常我， 不許此是我執依，故云了知無常我，
見自室壁有蛇居，云此無象除其怖， 倘此亦能除蛇畏，噫嘻誠為他所笑！
於諸蘊中無有我，我中亦非有諸蘊， 若有異性乃有此，無異故此唯分別。
我非有色由我無，是故全無具有義， 異如有牛一如色，我色俱無一異性。
我非有色色非我，色中無我我無色， 當知四相通諸蘊，是為二十種我見。
由證無我金剛杵，摧我見山同壞者， 謂依薩迦耶見山，所有如是眾高峰。
有計不可說一異，常無常等實有我， 復是六識之所識，亦是我執所緣事。
不許心色不可說，實物皆非不可說， 若謂我是實有物，如心應非不可說。
如汝謂瓶非實物，則與色等不可說， 我與諸蘊既叵說，故不應計自性有。
汝識不許與自異，而許異於色等法， 實法唯見彼二相，離實法故我非有。
故我執依非實法，不離五蘊不即蘊， 非諸蘊依非有蘊，此依諸蘊得成立。
如不許車異支分，亦非不異非有支， 不依支分非支依，非唯積聚復非形。
若謂積聚即是車，散支堆積車應有， 由離有支則無支，唯形為車亦非理。
汝形各支先已有，造成車時仍如舊， 如散支中無有車，車於現在亦非有。
若謂現在車成時，輪等別有異形者， 此應可取然非有，是故唯形非是車。
由汝積聚無所有，彼形應非依支聚， 故以無所有為依，此中云何能有形？
如汝許此假立義，如是依於不實因， 能生自性不實果，當知一切生皆爾。
有謂色等如是住，便起瓶覺亦非理， 由無生故無色等，故彼不應即是形。
雖以七相推求彼，真實世間皆非有；若不觀察就世間，依自支分可安立， 
可為眾生說彼車，名為有支及有分， 亦名作者與受者，莫壞世間許世俗。
七相都無復何有？此有行者無所得， 彼亦速入真實義，故如是許彼成立。
若時其車且非有，有支無故支亦無， 如車燒盡支亦毀，慧燒有支更無支。
如是世間所共許，依止蘊界及六處， 亦許我為能取者，所取為業此作者。
非有性故此非堅，亦非不堅非生滅， 此亦非有常等性，一性異性均非有。
眾生恒緣起我執，於彼所上起我所， 當知此我由愚癡，不觀世許而成立。
由無作者則無業，故離我時無我所， 若見我我所皆空，諸瑜伽師得解脫。
瓶衣帳軍林鬘樹，舍宅小車旅舍等， 應知皆如眾生說，由佛不與世諍故。
功德支貪相薪等，有德支貪所相火， 如觀察車七相無，由余世間共許有。
因能生果乃為因，若不生果則非因；果若有因乃得生，當說何先誰從誰。
若因果合而生果，一故因果應無異， 不合因非因無別，離二亦無余可計。
因不生果則無果，離果則因應無因， 此二如幻我無失，世間諸法亦得有。
能破所破合不合，此過於汝寧非有？汝語唯壞汝自宗，故汝不能破所破。
自語同犯似能破。無理而謗一切法， 故汝非是善士許，汝是無宗破法人。
前說能破與所破，為合不合諸過失， 諸定有宗乃有過，我無此宗故無失。
如日輪有蝕等別，於影像上亦能見， 日影合否皆非理，然是名言依緣生。
如為修飾面容故，影雖不實而有用， 如是此因雖非實，能凈慧面亦達宗。
若能了因是實有，及所了宗有自性， 則可配此合等理，非爾故汝唐劬勞。
易達諸法無自性，難使他知有自性， 汝復以惡分別網，何為於此惱世間？
了知上說余破已，重破外答合等難， 云何而是破法人？由此當知余能破。　 
無我為度生，由人法分二；佛復依所化，分別說多種， 
如是廣宣說，十六空性已，復略說為四，亦許是大乘。
由本性爾故，眼等內六法，眼由眼性空，如是耳鼻舌，
身及意亦爾，非常非壞故， 所有無自性，是名為內空。
由本性爾故，色由色性空，聲香味及觸，並諸法亦爾，
色等無自性，是名為外空。二分無自性，是名內外空。
諸法無自性，智者說名空，復說此空性，由空自性空， 
空性之空性，即說名空空，為除執法者，執空故宣說。
由能遍一切，情器世間故，無量喻無邊，故方名為大。
由是十方處，由十方性空， 是名為大空，為除大執故。
由是勝所為，涅槃名勝義， 彼由彼性空，是名勝義空，
為除執法者，執涅槃實有， 故知勝義者，宣說勝義空。
三界從緣生，故說名有為， 彼由彼性空，說名有為空。
若無生住滅，是法名無為， 彼由彼性空，說名無為空。
若法無究竟，說名為畢竟， 彼由彼性空，是為畢竟空。
由無初後際，故說此生死， 名無初後際，三有無去來，
如夢自性離，故大論說彼， 名為無初際，及無後際空。
散謂有可放，及有可棄舍， 無散謂無放，都無可棄舍；
即彼無散法，由無散性空， 由本性爾故，說名無散空。
有為等法性，都非諸聲聞， 獨覺與菩薩，如來之所作。
故有為等性，說名為本性， 彼由彼性空，是為本性空。
十八界六觸，彼所生六受， 若有色無色，有為無為法，
如是一切法，由彼性離空。變礙等無性，是為自相空。
色相謂變礙，受是領納性，相謂能取像，行即能造作，各別了知境，是為識自相。
蘊自性謂苦，界性如毒蛇，佛說十二處，是眾苦生門。所有緣起法，以和合為相。
施度謂能舍，戒相無熱惱，忍相謂不恚，精進性無罪， 
靜慮相能攝，般若相無著，六波羅密多，經說相如是。
四靜慮無量，及余無色定，正覺說彼等，自相為無嗔。
三十七覺分，自相能出離。空由無所得，遠離為自相。
無相為寂滅。第三相謂苦、無癡八解脫，相謂能解脫。
經說善抉擇，是十力本性， 大師四無畏，本性為堅定；
四無礙解相，謂辯等無竭， 與眾生利益，是名為大慈。
救護諸苦惱，則是大悲心。喜相謂極喜。舍相名無雜。
許佛不共法，共有十八種， 由彼不可奪，不奪為自相。
一切種智智，現見為自相， 余智唯少分，不許名現見。
若有為自相，及無為自相， 彼由彼性空，是為自相空。
現在此不住，去來皆非有， 彼中都無得，說名不可得。
即彼不可得，由彼自性離， 非常亦非壞，是不可得空。
諸法從緣生，無有和合性， 和合由彼空，是為無性空。
應知有性言，是總說五蘊， 彼由彼性空，說名有性空。
總言無性者，是說無為法， 彼由彼性空，名為無性空。
自性無有性，說名自性空， 此性非所作，故說名自性。
若諸佛出世，若佛不出世， 一切法空性，說名為他性，
實際與真如，是為他性空。般若波羅密，廣作如是說。
 如是慧光放光明，遍達三有本無生， 如觀掌中庵摩勒，由名言諦入滅定。
 雖常具足滅定心，然恒悲念苦眾生。 此上復能以慧力，勝過聲聞及獨覺。
 世俗真實廣白翼，鵝王引導眾生鵝， 復承善力風雲勢，飛度諸佛德海岸。

## 第七菩提心遠行地
此遠行地於滅定，剎那剎那能起入。亦善熾然方便度。 

## 第八菩提心不動地
數求勝前善根故，大士當得不退轉， 入於第八不動地。此地大願極清凈。
諸佛勸導起滅定。凈慧諸過不共故，八地滅垢及根本， 已凈煩惱三界師，
不能得佛無邊德。滅生而得十自在，能於三有普現身。 

## 第九菩提心善慧地
第九圓滿一切力，亦得凈德無礙解。 

## 第十菩提心法雲地
十地從於十方佛，得妙灌頂智增上， 佛子任運澍法雨，生長眾善如大雲。
菩薩時能見百佛，得佛加持亦能知， 此時住壽經百劫，亦能證入前後際。
智能起入百三昧，能動能照百世界， 神通教化百有情，復能往遊百佛土。
能正思擇百法門，佛子自身現百身， 一一身有百菩薩，莊嚴圍繞為眷屬。
如極喜地諸功德，如是住於無垢地， 當得功德各千種，余五菩薩得百千。
得百俱胝千俱胝，次得百千俱胝量， 後得俱胝那由他，百轉千轉諸功德。
住不動地無分別，證得量等百千轉， 三千大千佛世界，極微塵數諸功德。
菩薩住於善慧地，證得前說諸功德， 量等百萬阿僧祗，大千世界微塵數。
且說於此第十地，所得一切諸功德， 量等超過言說境，非言說境微塵數。
一一毛孔皆能現，無量諸佛與菩薩， 如是剎那剎那頃，亦現天人阿修羅。 

## 佛地
如凈虛空月光照，生十力地復勤行， 於色界頂證靜位，眾德究竟無與等。
如器有異空無別，諸法雖別性無差， 是故正智同一味，妙智剎那達所知。
若靜是實慧不轉，不轉而知亦非理。不知寧知成相違，無知者誰為他說？
不生是實慧離生，此緣彼相證實義，如心有相知彼境，依名言諦說為知。
百福所感受用身，化身虛空及余物，彼力發音說法性，世間由彼亦了真。
如具強力諸陶師，經久極力轉機輪，現前雖無功用力，旋轉仍為瓶等因。
如是佛住法性身，現前雖然無功用，由眾生善與願力，事業恒轉不思議。
盡焚所知如幹薪，諸佛法身最寂滅，爾時不生亦不滅，由心滅故唯身證。
此寂滅身無分別，如如意樹摩尼珠，眾生未空常利世，離戲論者始能見。
能仁於一等流身，同時現諸本生事，自生雖已久遷滅，明了無雜現一切。
何佛何剎能仁相，諸佛身行威力等， 聲聞僧量如何行，諸菩薩身若何等。
演說何法自若何，如何聞法修何行， 作何布施供佛等，於一身中能普現。
如是持戒修忍進，禪定智慧昔諸生， 彼等無余一切行，於一毛孔亦能現。
諸佛過去及未來，現在盡於虛空際， 安住世間說正法，救濟苦惱眾生者， 
彼初發心至菩提，一切諸行如己行， 由知諸法同幻性，於一毛孔能頓現。
如是三世諸菩薩，獨覺聲聞一切行， 及余一切異生位，一毛孔中皆頓現。
此清凈行隨欲轉，盡空世界現一塵， 一塵遍於無邊界，世界不細塵不粗。
佛無分別盡來際，一一剎那現眾行， 盡贍部洲一切塵，猶不能及彼行數。 
處非處智力，如是業報智， 知種種勝解，種種界智力，
知根勝劣智，及知遍趣行， 靜慮解脫定，等至等智力，
宿住隨念智，如是死生智， 諸漏盡智力，是謂十種力。 
彼法定從此因生，知者說此為彼處， 違上非處無邊境，智無礙著說名力。
愛與非愛違上相，盡業及彼種種果， 智力無礙別別轉，遍三世境是為力。
貪等生力之所發，有劣中勝種種欲。 余法所覆諸勝解，智遍三世名為力。
諸佛善巧界差別，眼等本性說名界， 正等覺智無邊際，遍諸界別說名力。
遍計等利說名勝，處中鈍下說名劣， 眼等互生皆了達，種智無礙說名力。
有行趣佛有行趣，獨覺聲聞二菩提、 天人鬼畜地獄等，智無障礙說為力。
無邊世界行者別，靜慮解脫奢摩他， 及九等至諸差別，智無障礙說名力。
過去從癡住三有，自他一一有情生， 盡情無邊並因處，彼彼智慧說為力。
盡虛空際世界中，一一有情死生時， 於彼多境智遍轉，清凈無礙說名力。
諸佛一切種智力，速斷煩惱及習氣， 弟子等慧滅煩惱，於彼無礙智名力。
妙翅飛還非空盡，由自力盡而回轉， 佛德無邊若虛空，弟子菩薩莫能宣。
如我於佛眾功德，豈能了知而贊言， 然由龍猛已宣說， 故我無疑述少分。 
甚深謂性空，余德即廣大， 了知深廣理，當得此功德。
佛得不動身，化重來三有， 示天降出胎，菩提轉靜輪， 
世有種種行，為多愛索縛， 佛以大悲心，鹹導至涅槃。
離知真實義，余無除眾垢， 諸法真實義，無變異差別。
此證真實慧，亦非有別異。故佛為眾說，無等無別乘。
眾生有五濁，能生諸過失， 故世間不入，甚深佛行境。
然由佛善逝，具智悲方便， 昔曾發誓願，度盡諸有情。
以是如智者，導眾赴寶洲， 為除眾疲乏，化作可愛城。
佛令諸弟子，念趣寂滅樂， 心修遠離已，次乃說一乘。 
十方世界佛行境，如其所有微塵數， 佛證菩提劫亦爾，然此秘密未嘗說。
直至虛空未變壞，世間未證最寂滅， 慧母所生悲乳育，佛豈入於寂滅處？
世間由癡啖毒食，如佛哀湣彼眾生， 子毒母痛亦不及，以是勝依不入滅。
 由諸不智人，執有事無事， 當受生死位，愛離怨會苦， 
並得罪惡趣，故世成悲境， 大悲遮心滅，故佛不涅槃。 

## 結義
月稱勝苾芻，廣集中論義。如聖教教授，宣說此論義。
如離於本論，余論無此法，智者定當知，此義非余有。 
由怖龍猛慧海色，眾生棄此賢善宗，開彼頌蕾拘摩陀，望月稱者心願滿。
前說深可怖，多聞亦難解， 唯諸宿習者，乃能善通達。
由見臆造宗，如說有我教， 故離此宗外，莫樂他宗論。
我釋龍猛宗，獲福遍十方， 惑染意藍空，皎潔若秋星。
或如心蛇頂，所有摩尼珠。願普世有情，證真速成佛。

## 介紹
《入中論》，又譯作《入中觀論》。是中觀應成派之大成者月稱論師(梵Candrakīrti，560~640)所著，這是一部基於空性而建立大乘修道體系的論著。此論依於龍樹菩薩的《中論》思想，依菩提心和空性見為中心展開了菩薩道十地的修行體系，其內容結構根據《華嚴經.十地品》而來;前十品為十波羅蜜之解說，其後再加二品，則成十二品。其中第六品闡述中觀宗之學說甚詳，講解空性智慧的慧度，以般若思想為根據，抉擇二諦，破斥唯識，篇幅較大，為本論之中心，於中觀見有著獨到而深入的闡述。

