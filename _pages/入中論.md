---
title: 入中論
author: Euynahs
date: 2025-03-03
category: Jekyll
layout: post
---

頌：月稱論師 著，法尊法師　譯
釋：月稱論師 著，法尊法師　譯

敬禮聖曼殊室利童子

## 歸敬頌
為令悟入<ins>中觀論</ins>故造<ins>入中論</ins>。茲於諸佛菩薩先應贊嘆者，即是諸佛第一勝因，救脫系縛生死牢獄無量無依眾生為相之薄伽梵大悲故說。

<span style="color:blue">**聲聞中佛能王生，諸佛復從菩薩生，大悲心與無二慧、菩提心是佛子因。**</span>

由得圓滿無上法王，較聲聞獨覺菩薩尤為圓滿自在，即聲聞等亦承其命，故諸佛世尊名曰<ins>能王</ins>。要從諸佛乃生聲聞等，以諸佛出世無倒宣說緣起，彼由聞思修習，乃能隨其信樂滿足聲聞等果故。

設有一類唯聞佛說緣起善達勝義，而不現生證般涅槃，然<span style="color:red">彼行者於他生亦必能獲得所求果報</span>，如定業果。聖天雲：「現已知真實，現未得涅槃，他生決定得，猶如已造業」。中論亦雲：「若佛不出世，聲聞已滅盡，諸辟支佛智，無依而自生。」 能得正教授之果，故名聲聞。如雲：「所作已辦，不受後有」等。或從諸佛聽聞無上正覺妙果之道，為求者宣說，故名**聲聞**。<ins>法華經</ins>雲：「我等今者成聲聞，聞佛演說勝菩提，復為他說菩提聲，是故我等同聲聞。」雖諸菩薩亦有彼義。然唯宣說自不修行，乃是聲聞，故異菩薩。

**佛陀**是<span style="color:red">覺悟真實</span>之義，其名於聲聞、獨覺、無上正覺三處俱轉，故佛聲亦詮獨覺。**獨覺**之福慧展轉增長勝出聲聞，然無福智資糧、大悲、一切相智等，劣於正覺，故名為中。此亦不依他教自然智生，唯為自利而自覺悟，故名獨覺。聲聞獨覺，要由如來說法乃得出生，故曰**能王生**。但諸能王復從何生?論曰：「**諸佛復從菩薩生**」。設作是念：豈非菩薩亦從如來說法而生，名**佛子**乎！雲何諸佛世尊從菩薩生耶?此有二緣，菩薩亦得為諸佛世尊之因，謂時位差別及勸令發心。約**時位**說，以如來是菩薩之果故；約**勸發心**說，如曼殊室利菩薩，勸釋迦牟尼世尊及余諸佛，最初發菩提心。最究竟果，待其主因，故說諸佛從菩薩生。

由**圓滿因**最尊重故，既說因應供養，則果應供養自可知故。諸佛世尊如大藥樹給無量果，<span style="color:red">則於彼嫩芽等尤應勵力愛護</span>。為令會中三乘有情趣大乘故，贊嘆菩薩。如<ins>寶積經</ins>雲：「迦葉!如<span style="color:red">初月為人禮敬過於滿月</span>。如是若有信我語者，應禮敬菩薩過於如來。何以故?從諸菩薩生如來故」。此以聖教正理成立諸佛從菩薩生。

又諸菩薩以何為因?論曰：「大悲心與無二慧，菩提心是佛子因」。**悲**謂<ins>哀愍</ins>，行相體性如下說。**無二慧**謂<span style="color:red">離有無等二邊之慧</span>。**菩提心**如<ins>法遍行經</ins>雲：「<span style="color:red">菩薩應由菩提心了達一切法</span>，一切法與法界相等，新生無住一切法。<span style="color:red">由所知能知空故，皆遍了知，如自所了達法，願諸有情皆能通達。</span>菩薩所發此心，名菩薩菩提心，<span style="color:red">利益安樂一切有情心。無上心，慈故和愛心，悲故不退心，喜故無悔心，舍故無垢心，空故不變心，無相故無障心，無願故無住心</span>」。菩薩正因，即此悲心、無二慧、菩提心之三法。如<span style="color:red"><ins>寶鬘論</ins>雲：「本謂菩提心，堅固如山王，大悲遍十方，不依二邊慧」</span>。

由<span style="color:red">**大悲心**又是<ins>菩提心</ins>與<ins>無二慧</ins>之根本，為顯大悲為主因</span>故。頌曰：

<span style="color:blue">**悲性於佛廣大果，初猶種子長如水，常時受用若成熟，故我先贊大悲心。**</span>

<span style="color:blue">**最初說我而執我，次言我所則著法，如水車轉無自在，緣生興悲我敬禮。**</span>

<span style="color:blue">**眾生猶如動水月，見其搖動與性空。  

## 第一菩提心歡喜地
<span style="color:blue">**佛子此心於眾生，為度彼故隨悲轉，由普賢願善回向，安住極喜此名初。**</span>

<span style="color:blue">**從此由得彼心故，唯以菩薩名稱說。**</span>

<span style="color:blue">**生於如來家族中，斷除一切三種結，此菩薩持勝歡喜，亦能震動百世界。**</span>

<span style="color:blue">**從地登地善上進，滅彼一切惡趣道，此異生地悉永除，如第八聖此亦爾。**</span>

<span style="color:blue">**即住最初菩提心，較佛語生及獨覺，由福力勝極增長。彼至遠行慧亦勝。**</span>

<span style="color:blue">**爾時施性最增勝，為彼菩提第一因。雖施身肉仍殷重，此因能比不現見。**</span>

<span style="color:blue">**彼諸眾生皆求樂，若無資具樂非有，知受用具從施出，故佛先說布施論。**</span>

<span style="color:blue">**悲心下劣心粗獷，專求自利為勝者，彼等所求諸受用，滅苦之因皆施生。**</span>

<span style="color:blue">**此復由行布施時，速得值遇真聖者，於是永斷三有流，當趣證於寂滅果。**</span>

<span style="color:blue">**發誓利益眾生者，由施不久得歡喜。由前悲性非悲性，故唯布施為要行。**</span>

<span style="color:blue">**且如佛子聞求施，思惟彼聲所生樂，聖者入滅無彼樂，何況菩薩施一切。**</span>

<span style="color:blue">**由割自身布施苦，觀他地獄等重苦，了知自苦極輕微，為斷他苦勤精進。**</span>

<span style="color:blue">**施者受者施物空，施名出世波羅密，由於三輪生執著，名世間波羅密多。**</span>

<span style="color:blue">**極喜猶如水晶月，安住佛子意空中，所依光明獲端嚴，破諸重暗得尊勝。 **</span>

## 第二菩提心離垢地
<span style="color:blue">**彼戒圓滿德凈故，夢中亦離犯戒垢，身語意行鹹清凈，十善業道皆能集。**</span>

<span style="color:blue">**如是十種善業道，此地增勝最清凈，彼如秋月恒清潔，寂靜光飾極端嚴。**</span>

<span style="color:blue">**若彼凈戒執有我，則彼屍羅不清凈，故彼恒於三輪中，二邊心行皆遠離。**</span>

<span style="color:blue">**失壞戒足諸眾生，於惡趣受布施果，生物總根受用盡，其後資財不得生。**</span>

<span style="color:blue">**若時自在住順處，設此不能自攝持，墮落險處隨他轉，後以何因從彼出。**</span>

<span style="color:blue">**是故勝者說施後，隨即宣說屍羅教，屍羅田中長功德，受用果利永無竭。**</span>

<span style="color:blue">**諸異生及佛語生，自證菩提與佛子，增上生及決定勝，其因除戒定無余。**</span>

<span style="color:blue">**猶如大海與死屍，亦如吉祥與黑耳，如是持戒諸大士，不樂與犯戒雜居。**</span>

<span style="color:blue">**由誰於誰斷何事，若彼三輪有可得，名世間波羅密多，三者皆空乃出世。**</span>

<span style="color:blue">**佛子月放離垢光，非諸有攝有中祥，猶如秋季月光明，能除眾生意熱惱。 **</span>

## 第三菩提心發光地
<span style="color:blue">**火光盡焚所知薪，故此三地名發光，入此地時善逝子，放赤金光如日出。**</span>

<span style="color:blue">**設有非處起嗔恚，將此身肉並骨節，分分割截經久時，於彼割者忍更增。**</span>

<span style="color:blue">**已見無我諸菩薩，能所何時何相割，彼見諸法如影像，由此亦能善安忍。**</span>

<span style="color:blue">**若已作害而嗔他，嗔他已作豈能除？是故嗔他定無益，且與後世義相違。**</span>

<span style="color:blue">**既許彼苦能永盡，往昔所作惡業果，雲何嗔恚而害他，更引當來苦種子？**</span>

<span style="color:blue">**若有嗔恚諸佛子，百劫所修施戒福，一剎那頃能頓壞，故無他罪勝不忍。**</span>

<span style="color:blue">**使色不美引非善，辯理非理慧被奪，不忍令速墮惡趣，忍招違前諸功德。**</span>

<span style="color:blue">**忍感妙色善士喜，善巧是理非理事，歿後轉生人天中，所造眾罪皆當盡。**</span>

<span style="color:blue">**了知異生與佛子，嗔恚過失忍功德，永斷不忍常修習，聖者所贊諸安忍。**</span>

<span style="color:blue">**縱回等覺大菩提，可得三輪仍世間，佛說若彼無所得，即是出世波羅密。**</span>

<span style="color:blue">**此地佛子得禪通，及能遍盡諸貪嗔，彼亦常時能摧壞，世人所有諸貪欲。**</span>

<span style="color:blue">**如是施等三種法，善逝多為在家說，彼等亦即福資糧，復是諸佛色身因。**</span>

<span style="color:blue">**發光佛子安住日，先除自身諸冥暗，復欲摧滅眾生暗，此地極利而不嗔。 **</span>

## 第四菩提心焰慧地
<span style="color:blue">**功德皆隨精進行，福慧二種資糧因，何地精進最熾盛，彼即第四焰慧地。**</span>

<span style="color:blue">**此地佛子由勤修，菩提分法發慧焰，較前發光尤超勝，自見所屬皆遍盡。 **</span>

## 第五菩提心難勝地
<span style="color:blue">**大士住於難勝地，一切諸魔莫能勝，靜慮增勝極善知，善慧諸諦微妙性。 **</span>

## 第六菩提心現前地
<span style="color:blue">**現前住於正定心，正等覺法皆現前，現見緣起真實性，由住般若得滅定。**</span>

<span style="color:blue">**如有目者能引導，無量盲人到止境，如是智慧能攝取，無眼功德趣聖果。**</span>

如彼通達甚深法，依於經教及正理，如是龍猛諸論中，隨所安立今當說。
若異生位聞空性，內心數數發歡喜，由喜引生淚流註，周身毛孔自動豎。
彼身已有佛慧種，是可宣說真性器，當為彼說勝義諦，其勝義相如下說。
彼器隨生諸功德，常能正受住凈戒，勤行布施修悲心，並修安忍為度生，
善根回向大菩提，復能恭敬諸菩薩，善巧深廣諸大士，漸次當得極喜地。
求彼者應聞此道。彼非彼生豈從他？亦非共生寧無因？彼從彼生無少德。
生已復生不應理。若計生已復生者，此應不得生芽等，盡生死際唯種生。
雲何彼能壞於彼？異於種因芽形顯、味力成熟汝應無。
若舍前性成余性，雲何說彼即此性？
若汝種芽此非異，芽應如種不可取，或一性故種如芽，亦應可取故不許。
因滅猶見異果故，世亦不許彼是一。故計諸法從自生，真實世間俱非理。
若計自生能所生，業與作者皆應一，非一故勿許自生，以犯廣說諸過故。 
若謂依他有他生，火焰亦應生黑暗，又應一切生一切，諸非能生他性同。
由他所生定謂果，雖他能生亦是因，從一相續能生生，稻芽非從麥種等。
如甄叔迦麥蓮等，不生稻芽不具力，非一相續非同類，稻種亦非是他故。
芽種既非同時有，無他雲何種是他？芽從種生終不成，故當棄舍他生宗。
猶如現見秤兩頭，低昂之時非不等，所生能生事亦爾。設是同時此非有。
正生趣生故非有，正滅謂有趣於滅，此二如何與秤同？此生無作亦非理。
眼識若離同時因，眼等想等而是他，已有重生有何用，若謂無彼過已說。
生他所生能生因，為生有無二俱非？有何用生無何益？二俱俱非均無用。
世住自見許為量，此中何用說道理？他從他生亦世知，故有他生何用理？
由於諸法見真妄，故得諸法二種體，說見真境即真諦，所見虛妄名俗諦。
妄見亦許有二種，謂明利根有患根，有患諸根所生識，待善根識許為倒。
無患六根所取義，即是世間之所知，唯由世間立為實，余即世間立為倒。
無知睡擾諸外道，如彼所計自性等，及記幻事陽焰等，此於世間亦非有。
如有翳眼所緣事，不能害於無翳識，如是諸離凈智識，非能害於無垢慧。
癡障性故名世俗，假法由彼現為諦，能仁說名世俗諦，所有假法唯世俗。
如眩翳力所遍計，見毛發等顛倒性，凈眼所見彼體性，乃是實體此亦爾。
若許世間是正量，世見真實聖何為？所修聖道復何用？愚人為量亦非理。
世間一切非正量，故真實時無世難，若以世許除世義，即說彼為世妨難。
世間僅殖少種子，便謂此兒是我生，亦覺此樹是我栽，故世亦無從他生。
由芽非離種為他，故於芽時種無壞，由其非有一性故，芽時不可雲有種。
若謂自相依緣生，謗彼即壞諸法故，空性應是壞法因；然此非理故無性。
設若觀察此諸法，離真實性不可得，是故不應妄觀察，世間所有名言諦。
於真性時以何理，觀自他生皆非理，彼觀名言亦非理，汝所計生由何成？
如影像等法本空，觀待緣合非不有，於彼本空影像等，亦起見彼行相識。
如是一切法雖空，從空性中亦得生，二諦俱無自性故，彼等非斷亦非常。
由業非以自性滅，故無賴耶亦能生，有業雖滅經久時，當知猶能生自果。
如見夢中所緣境，愚夫覺後猶生貪，如是業滅無自性，從彼亦能有果生。
如境雖俱非有性，有翳唯見毛發相，而非見為余物相，當知已熟不更熟。
故見苦果由黑業，樂果唯從善業生。無善惡慧得解脫。亦遮思惟諸業果。
說有賴耶數取趣，及說唯有此諸蘊，此是為彼不能了，如上甚深義者說。
如佛雖離薩迦見，亦常說我及我所，如是諸法無自性，不了義經亦說有。
不見能取離所取，通達三有唯是識，故此菩薩住般若，通達唯識真實性。
猶如因風鼓大海，使有無量波濤生，從一切種阿賴耶，以自功能生唯識。
是故依他起自性，是假有法所依因，無外所取而生起，實有及非戲論境。
無外境心有何喻？若答如夢當思擇，若時我說夢無心，爾時汝喻即非有。
若以覺時憶念夢，證有意者境亦爾，如汝憶念是我見，如是外境亦應有。
設日睡中無眼識，故色非有唯意識，執彼行相以為外，如於夢中此亦爾。
如汝外境夢不生，如是意識亦不生，
眼與眼境生眼識，三法一切皆虛妄， 余耳等三亦不生。
如於夢中覺亦爾，諸法皆妄心非有，行境無故根亦無。
此中猶如已覺位，乃至未覺三皆有，如已覺後三非有，癡睡盡後亦如是。
由有翳根所生識，由翳力故見毛等，觀待彼識二俱實，待明見境二俱妄。
若無所知而有心，則於發處眼相隨，無翳亦應起發心，然不如是故非有。
若謂凈見識功能，未成熟故識不生，非是由離所知法，彼能非有此不成。
已生功能則非有，未生體中亦無能，非離能別有所別，或石女兒亦有彼。
若想當生而說者，既無功能無當生。若互相依而成者，諸善士說即不成。
若滅功能成熟生，從他功能亦生他。諸有相續互異故，一切應從一切生。
彼諸剎那雖互異，相續無異故無過。此待成立仍不成，相續不異非理故。
如依慈氏近密法，由是他故一非續，所有自相各異法，是一相續不應理。
能生眼識自功能，從此無間有識生，即此內識依功能，妄執名為色根眼。
此中從根所生識，無外所取由自種，變似青等愚不了，凡夫執為外所取。
如夢實無余外色，由功能熟生彼心，如是於此醒覺位，雖無外境意得有。
如於夢中無眼根，有似青等意心生， 無眼唯由自種熟，此間盲人何不生？
若如汝說夢乃有，第六能熟醒非有， 如此無第六能熟，說夢亦無何非理？
如說無眼非此因，亦說夢中睡非有， 是故夢中亦應許，彼法眼為妄識因。
隨此如如而答辯，即見彼彼等同宗， 如是能除此妄諍，諸佛未說有實法。
諸瑜伽師依師教，所見大地骨充滿， 見彼三法亦無生，說是顛倒作意故。
如汝根識所見境，如是不凈心見境， 余觀彼境亦應見，彼定亦應不虛妄。
如同有翳諸眼根，鬼見膿河心亦爾。 總如所知非有故，應知內識亦非有。
若離所取無能取，而有二空依他事， 此有何由能證知？未知雲有亦非理。
彼自領受不得成，若由後念而成立， 立未成故所宣說，此尚未成非能立。
從許成立有自證，憶彼之念亦非理， 他故如未知身生，此因亦破諸差別。
由離能領受境識，此他性念非我許， 故能憶念是我見；此復是依世言說。
是故自證且非有，汝依他起由何知？作者作業作非一，故彼自知不應理。
若既不生復無知，謂有依他起自性， 石女兒亦何害汝。由何謂此不應有？
若時都無依他起，雲何得有世俗因？如他由著實物故，世間建立皆破壞。
出離龍猛論師道，更無寂滅正方便， 彼失世俗及真諦，失此不能得解脫。
由名言諦為方便，勝義諦是方便生， 不知分別此二諦，由邪分別入歧途。
如汝所計依他事，我不許有彼世俗， 果故此等雖非有，我依世間說為有。
如斷諸蘊入寂滅，諸阿羅漢皆非有， 若於世間亦皆無，則我依世不說有。
若世於汝無妨害，當待世間而破此， 汝可先與世間諍，後有力者我當依。
現前菩薩已現證，通達三有唯是識， 是破常我作者故，彼知作者唯是心。
故為增長智者慧，遍智曾於楞伽經， 以摧外道高山峰，此語金剛解彼意。
各如彼彼諸論中，外道說數取趣等， 佛見彼等非作者，說作世者唯是心。
如覺真理說名佛，如是唯心最主要， 經說世間唯是心，故此破色非經義。
若知此等唯有心，故破離心外色者， 何故如來於彼經，復說心從癡業生？
有情世間器世間，種種差別由心立， 經說眾生從業生，心已斷者業非有。
若謂雖許有色法，然非如心為作者， 則遮離心余作者，非是遮遣此色法。
若謂安住世間理，世間五蘊皆是有；若許現起真實智，行者五蘊皆非有。
無色不應執有心，有心不可執無色。般若經中佛俱遮，彼等對法俱說有。
二諦次第縱破壞，汝物已遮終不成， 由是次第知諸法，真實不生世間生。
經說外境悉非有，唯心變為種種事， 是於貪著妙色者，為遮色故非了義。
佛說此是不了義。此非了義理亦成， 如是行相諸余經，此教示顯不了義。
佛說所知若非有，則亦易除諸能知， 由無所知即遮知，是故佛先遮所知。
如是了知教規已，凡經所說非真義， 應知不了而解釋，說空性者是了義。
計從共生亦非理，俱犯已說眾過故， 此非世間非真實，各生未成況共生？
若計無因而有生，一切恒從一切生， 世間為求果實故，不應多門收集種。
眾生無因應無取，猶如空花色與香， 繁華世間有可取，知世有因如自心。
汝論所說大種性，汝心所緣且非有， 汝意對此尚愚暗，何能正知於他世？
破他世時汝自體，於所知性成倒見， 由具彼見同依身，如計大種有性時。
大種非有前已說，由前總破自他生， 共生及從無因生，故無未說諸大種。
由無自他共無因，故說諸法離自性；世有厚癡同稠雲，故諸境性顛倒現。
如由翳力倒執發，二月雀翎蜂蠅等， 如是無智由癡過，以種種慧觀有為。
說癡起業無癡滅，唯使無智者了達， 慧日破除諸冥暗，智者達空即解脫。
若謂諸法真實無，則彼應如石女兒， 於名言中亦非有，故彼定應自性有。
有眩翳者所見境，彼毛發等皆不生， 汝且與彼而辯諍，後責無明眩翳者。
若見夢境尋香城，陽焰幻事影像等， 即同不生非有性，汝雲何見應非理。
此於真實雖無生，然不同於石女兒， 非是世間所見境，故汝所言不決定。
如石女兒自性生，真實世間均非有， 如是諸法自性生，世間真實皆悉無。
故佛宣說一切法，本寂靜離自性生， 復是自性般涅槃，以是知生恒非有。
如說瓶等真實無，世間共許亦容有， 應一切法皆如是，故不同於石女兒。
諸法非是無因生，非由自在等因生， 非自他生非共生，故知唯是依緣生。
由說諸法依緣生，非諸分別能觀察， 是故以此緣起理，能破一切惡見網。
有性乃生諸分別，已觀自性鹹非有， 無性彼等即不生，譬如無薪則無火。
異生皆被分別縛，能滅分別即解脫， 智者說滅諸分別，即是觀察所得果。
論中觀察非好諍，為解脫故顯真理， 若由解釋真實義，他宗破壞亦無咎。
若於自見起愛著，及嗔他見即分別， 是故若能除貪嗔，觀察速當得解脫。
慧見煩惱諸過患，皆從薩迦耶見生， 由了知我是彼境，故瑜伽師先破我。
外計受者常法我，無德無作非作者， 依彼少分差別義，諸外道類成多派。
如石女兒不生故。彼所計我皆非有。此亦非是我執依，不許世俗中有此。
由於彼彼諸論中，外道所計我差別， 自許不生因盡破，故彼差別皆非有。
是故離蘊無異我，離蘊無我可取故， 不許為世我執依，不了亦起我見故。
有生傍生經多劫，彼亦未見常不生， 然猶見彼有我執，故離五蘊全無我。
由離諸蘊無我故，我見所緣唯是蘊， 有計我見依五蘊，有者唯計依一心。
若謂五蘊即是我，由蘊多故我應多。其我復應成實物，我見緣物應非倒。
般涅槃時我定斷，般涅槃前諸剎那， 生滅無作故無果，他所造業余受果。
實一相續無過者，前已觀察說其失， 故蘊與心皆無我，世有邊等無記故。
若汝瑜伽見無我，爾時定見無諸法， 若謂爾時離常我，則汝心蘊非是我。
汝宗瑜伽見無我，不達色等真實義， 緣色轉故生貪等，以未達彼本性故。
若謂佛說蘊是我，故計諸蘊為我者， 彼為破除離蘊我，余經說色非我故。
由余經說色非我，受想諸行皆非我， 說識亦非是我故，略標非許蘊為我。
經說諸蘊是我時，是諸蘊聚非蘊體， 非依非調非證者，由彼無故亦非聚。
爾時支聚應名車，以車與我相等故。經說依止諸蘊立，故唯蘊聚非是我。
若謂是形色乃有，汝應唯說色是我， 心等諸聚應非我，彼等非有形狀故。
取者取一不應理，業與作者亦應一。 若謂有業無作者，不然離作者無業。
佛說依於地水火、風識空等六種界， 及依眼等六觸處，假名安立以為我。
說依心心所立我，故非彼等即是我， 彼等積聚亦非我，永斷我執最希有。
故彼非是我執境，證無我時斷常我， 不許此是我執依，故雲了知無常我，
見自室壁有蛇居，雲此無象除其怖， 倘此亦能除蛇畏，噫嘻誠為他所笑！
於諸蘊中無有我，我中亦非有諸蘊， 若有異性乃有此，無異故此唯分別。
我非有色由我無，是故全無具有義， 異如有牛一如色，我色俱無一異性。
我非有色色非我，色中無我我無色， 當知四相通諸蘊，是為二十種我見。
由證無我金剛杵，摧我見山同壞者， 謂依薩迦耶見山，所有如是眾高峰。
有計不可說一異，常無常等實有我， 復是六識之所識，亦是我執所緣事。
不許心色不可說，實物皆非不可說， 若謂我是實有物，如心應非不可說。
如汝謂瓶非實物，則與色等不可說， 我與諸蘊既叵說，故不應計自性有。
汝識不許與自異，而許異於色等法， 實法唯見彼二相，離實法故我非有。
故我執依非實法，不離五蘊不即蘊， 非諸蘊依非有蘊，此依諸蘊得成立。
如不許車異支分，亦非不異非有支， 不依支分非支依，非唯積聚復非形。
若謂積聚即是車，散支堆積車應有， 由離有支則無支，唯形為車亦非理。
汝形各支先已有，造成車時仍如舊， 如散支中無有車，車於現在亦非有。
若謂現在車成時，輪等別有異形者， 此應可取然非有，是故唯形非是車。
由汝積聚無所有，彼形應非依支聚， 故以無所有為依，此中雲何能有形？
如汝許此假立義，如是依於不實因， 能生自性不實果，當知一切生皆爾。
有謂色等如是住，便起瓶覺亦非理， 由無生故無色等，故彼不應即是形。
雖以七相推求彼，真實世間皆非有；若不觀察就世間，依自支分可安立， 
可為眾生說彼車，名為有支及有分， 亦名作者與受者，莫壞世間許世俗。
七相都無復何有？此有行者無所得， 彼亦速入真實義，故如是許彼成立。
若時其車且非有，有支無故支亦無， 如車燒盡支亦毀，慧燒有支更無支。
如是世間所共許，依止蘊界及六處， 亦許我為能取者，所取為業此作者。
非有性故此非堅，亦非不堅非生滅， 此亦非有常等性，一性異性均非有。
眾生恒緣起我執，於彼所上起我所， 當知此我由愚癡，不觀世許而成立。
由無作者則無業，故離我時無我所， 若見我我所皆空，諸瑜伽師得解脫。
瓶衣帳軍林鬘樹，舍宅小車旅舍等， 應知皆如眾生說，由佛不與世諍故。
功德支貪相薪等，有德支貪所相火， 如觀察車七相無，由余世間共許有。
因能生果乃為因，若不生果則非因；果若有因乃得生，當說何先誰從誰。
若因果合而生果，一故因果應無異， 不合因非因無別，離二亦無余可計。
因不生果則無果，離果則因應無因， 此二如幻我無失，世間諸法亦得有。
能破所破合不合，此過於汝寧非有？汝語唯壞汝自宗，故汝不能破所破。
自語同犯似能破。無理而謗一切法， 故汝非是善士許，汝是無宗破法人。
前說能破與所破，為合不合諸過失， 諸定有宗乃有過，我無此宗故無失。
如日輪有蝕等別，於影像上亦能見， 日影合否皆非理，然是名言依緣生。
如為修飾面容故，影雖不實而有用， 如是此因雖非實，能凈慧面亦達宗。
若能了因是實有，及所了宗有自性， 則可配此合等理，非爾故汝唐劬勞。
易達諸法無自性，難使他知有自性， 汝復以惡分別網，何為於此惱世間？
了知上說余破已，重破外答合等難， 雲何而是破法人？由此當知余能破。　 
無我為度生，由人法分二；佛復依所化，分別說多種， 
如是廣宣說，十六空性已，復略說為四，亦許是大乘。
由本性爾故，眼等內六法，眼由眼性空，如是耳鼻舌，
身及意亦爾，非常非壞故， 所有無自性，是名為內空。
由本性爾故，色由色性空，聲香味及觸，並諸法亦爾，
色等無自性，是名為外空。二分無自性，是名內外空。
諸法無自性，智者說名空，復說此空性，由空自性空， 
空性之空性，即說名空空，為除執法者，執空故宣說。
由能遍一切，情器世間故，無量喻無邊，故方名為大。
由是十方處，由十方性空， 是名為大空，為除大執故。
由是勝所為，涅槃名勝義， 彼由彼性空，是名勝義空，
為除執法者，執涅槃實有， 故知勝義者，宣說勝義空。
三界從緣生，故說名有為， 彼由彼性空，說名有為空。
若無生住滅，是法名無為， 彼由彼性空，說名無為空。
若法無究竟，說名為畢竟， 彼由彼性空，是為畢竟空。
由無初後際，故說此生死， 名無初後際，三有無去來，
如夢自性離，故大論說彼， 名為無初際，及無後際空。
散謂有可放，及有可棄舍， 無散謂無放，都無可棄舍；
即彼無散法，由無散性空， 由本性爾故，說名無散空。
有為等法性，都非諸聲聞， 獨覺與菩薩，如來之所作。
故有為等性，說名為本性， 彼由彼性空，是為本性空。
十八界六觸，彼所生六受， 若有色無色，有為無為法，
如是一切法，由彼性離空。變礙等無性，是為自相空。
色相謂變礙，受是領納性，相謂能取像，行即能造作，各別了知境，是為識自相。
蘊自性謂苦，界性如毒蛇，佛說十二處，是眾苦生門。所有緣起法，以和合為相。
施度謂能舍，戒相無熱惱，忍相謂不恚，精進性無罪， 
靜慮相能攝，般若相無著，六波羅密多，經說相如是。
四靜慮無量，及余無色定，正覺說彼等，自相為無嗔。
三十七覺分，自相能出離。空由無所得，遠離為自相。
無相為寂滅。第三相謂苦、無癡八解脫，相謂能解脫。
經說善抉擇，是十力本性， 大師四無畏，本性為堅定；
四無礙解相，謂辯等無竭， 與眾生利益，是名為大慈。
救護諸苦惱，則是大悲心。喜相謂極喜。舍相名無雜。
許佛不共法，共有十八種， 由彼不可奪，不奪為自相。
一切種智智，現見為自相， 余智唯少分，不許名現見。
若有為自相，及無為自相， 彼由彼性空，是為自相空。
現在此不住，去來皆非有， 彼中都無得，說名不可得。
即彼不可得，由彼自性離， 非常亦非壞，是不可得空。
諸法從緣生，無有和合性， 和合由彼空，是為無性空。
應知有性言，是總說五蘊， 彼由彼性空，說名有性空。
總言無性者，是說無為法， 彼由彼性空，名為無性空。
自性無有性，說名自性空， 此性非所作，故說名自性。
若諸佛出世，若佛不出世， 一切法空性，說名為他性，
實際與真如，是為他性空。般若波羅密，廣作如是說。
 如是慧光放光明，遍達三有本無生， 如觀掌中庵摩勒，由名言諦入滅定。
 雖常具足滅定心，然恒悲念苦眾生。 此上復能以慧力，勝過聲聞及獨覺。
 世俗真實廣白翼，鵝王引導眾生鵝， 復承善力風雲勢，飛度諸佛德海岸。

## 第七菩提心遠行地
此遠行地於滅定，剎那剎那能起入。亦善熾然方便度。 

## 第八菩提心不動地
數求勝前善根故，大士當得不退轉， 入於第八不動地。此地大願極清凈。
諸佛勸導起滅定。凈慧諸過不共故，八地滅垢及根本， 已凈煩惱三界師，
不能得佛無邊德。滅生而得十自在，能於三有普現身。 

## 第九菩提心善慧地
第九圓滿一切力，亦得凈德無礙解。 

## 第十菩提心法雲地
十地從於十方佛，得妙灌頂智增上， 佛子任運澍法雨，生長眾善如大雲。
菩薩時能見百佛，得佛加持亦能知， 此時住壽經百劫，亦能證入前後際。
智能起入百三昧，能動能照百世界， 神通教化百有情，復能往遊百佛土。
能正思擇百法門，佛子自身現百身， 一一身有百菩薩，莊嚴圍繞為眷屬。
如極喜地諸功德，如是住於無垢地， 當得功德各千種，余五菩薩得百千。
得百俱胝千俱胝，次得百千俱胝量， 後得俱胝那由他，百轉千轉諸功德。
住不動地無分別，證得量等百千轉， 三千大千佛世界，極微塵數諸功德。
菩薩住於善慧地，證得前說諸功德， 量等百萬阿僧祗，大千世界微塵數。
且說於此第十地，所得一切諸功德， 量等超過言說境，非言說境微塵數。
一一毛孔皆能現，無量諸佛與菩薩， 如是剎那剎那頃，亦現天人阿修羅。 

## 佛地
如凈虛空月光照，生十力地復勤行， 於色界頂證靜位，眾德究竟無與等。
如器有異空無別，諸法雖別性無差， 是故正智同一味，妙智剎那達所知。
若靜是實慧不轉，不轉而知亦非理。不知寧知成相違，無知者誰為他說？
不生是實慧離生，此緣彼相證實義，如心有相知彼境，依名言諦說為知。
百福所感受用身，化身虛空及余物，彼力發音說法性，世間由彼亦了真。
如具強力諸陶師，經久極力轉機輪，現前雖無功用力，旋轉仍為瓶等因。
如是佛住法性身，現前雖然無功用，由眾生善與願力，事業恒轉不思議。
盡焚所知如幹薪，諸佛法身最寂滅，爾時不生亦不滅，由心滅故唯身證。
此寂滅身無分別，如如意樹摩尼珠，眾生未空常利世，離戲論者始能見。
能仁於一等流身，同時現諸本生事，自生雖已久遷滅，明了無雜現一切。
何佛何剎能仁相，諸佛身行威力等， 聲聞僧量如何行，諸菩薩身若何等。
演說何法自若何，如何聞法修何行， 作何布施供佛等，於一身中能普現。
如是持戒修忍進，禪定智慧昔諸生， 彼等無余一切行，於一毛孔亦能現。
諸佛過去及未來，現在盡於虛空際， 安住世間說正法，救濟苦惱眾生者， 
彼初發心至菩提，一切諸行如己行， 由知諸法同幻性，於一毛孔能頓現。
如是三世諸菩薩，獨覺聲聞一切行， 及余一切異生位，一毛孔中皆頓現。
此清凈行隨欲轉，盡空世界現一塵， 一塵遍於無邊界，世界不細塵不粗。
佛無分別盡來際，一一剎那現眾行， 盡贍部洲一切塵，猶不能及彼行數。 
處非處智力，如是業報智， 知種種勝解，種種界智力，
知根勝劣智，及知遍趣行， 靜慮解脫定，等至等智力，
宿住隨念智，如是死生智， 諸漏盡智力，是謂十種力。 
彼法定從此因生，知者說此為彼處， 違上非處無邊境，智無礙著說名力。
愛與非愛違上相，盡業及彼種種果， 智力無礙別別轉，遍三世境是為力。
貪等生力之所發，有劣中勝種種欲。 余法所覆諸勝解，智遍三世名為力。
諸佛善巧界差別，眼等本性說名界， 正等覺智無邊際，遍諸界別說名力。
遍計等利說名勝，處中鈍下說名劣， 眼等互生皆了達，種智無礙說名力。
有行趣佛有行趣，獨覺聲聞二菩提、 天人鬼畜地獄等，智無障礙說為力。
無邊世界行者別，靜慮解脫奢摩他， 及九等至諸差別，智無障礙說名力。
過去從癡住三有，自他一一有情生， 盡情無邊並因處，彼彼智慧說為力。
盡虛空際世界中，一一有情死生時， 於彼多境智遍轉，清凈無礙說名力。
諸佛一切種智力，速斷煩惱及習氣， 弟子等慧滅煩惱，於彼無礙智名力。
妙翅飛還非空盡，由自力盡而回轉， 佛德無邊若虛空，弟子菩薩莫能宣。
如我於佛眾功德，豈能了知而贊言， 然由龍猛已宣說， 故我無疑述少分。 
甚深謂性空，余德即廣大， 了知深廣理，當得此功德。
佛得不動身，化重來三有， 示天降出胎，菩提轉靜輪， 
世有種種行，為多愛索縛， 佛以大悲心，鹹導至涅槃。
離知真實義，余無除眾垢， 諸法真實義，無變異差別。
此證真實慧，亦非有別異。故佛為眾說，無等無別乘。
眾生有五濁，能生諸過失， 故世間不入，甚深佛行境。
然由佛善逝，具智悲方便， 昔曾發誓願，度盡諸有情。
以是如智者，導眾赴寶洲， 為除眾疲乏，化作可愛城。
佛令諸弟子，念趣寂滅樂， 心修遠離已，次乃說一乘。 
十方世界佛行境，如其所有微塵數， 佛證菩提劫亦爾，然此秘密未嘗說。
直至虛空未變壞，世間未證最寂滅， 慧母所生悲乳育，佛豈入於寂滅處？
世間由癡啖毒食，如佛哀湣彼眾生， 子毒母痛亦不及，以是勝依不入滅。
 由諸不智人，執有事無事， 當受生死位，愛離怨會苦， 
並得罪惡趣，故世成悲境， 大悲遮心滅，故佛不涅槃。 

## 結義
月稱勝苾芻，廣集中論義。如聖教教授，宣說此論義。
如離於本論，余論無此法，智者定當知，此義非余有。 
由怖龍猛慧海色，眾生棄此賢善宗，開彼頌蕾拘摩陀，望月稱者心願滿。
前說深可怖，多聞亦難解， 唯諸宿習者，乃能善通達。
由見臆造宗，如說有我教， 故離此宗外，莫樂他宗論。
我釋龍猛宗，獲福遍十方， 惑染意藍空，皎潔若秋星。
或如心蛇頂，所有摩尼珠。願普世有情，證真速成佛。

## 介紹
《入中論》，又譯作《入中觀論》。是中觀應成派之大成者月稱論師(梵Candrakīrti，560~640)所著，這是一部基於空性而建立大乘修道體系的論著。此論依於龍樹菩薩的《中論》思想，依菩提心和空性見為中心展開了菩薩道十地的修行體系，其內容結構根據《華嚴經.十地品》而來;前十品為十波羅蜜之解說，其後再加二品，則成十二品。其中第六品闡述中觀宗之學說甚詳，講解空性智慧的慧度，以般若思想為根據，抉擇二諦，破斥唯識，篇幅較大，為本論之中心，於中觀見有著獨到而深入的闡述。

